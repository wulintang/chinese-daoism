{
    "title": "重阳教化集",
    "description": "经名：重阳教化集，收录于《中华道藏》全真文集。",
    "paragraphs": [
        "重阳教化集序",
        "甚哉，高尚至人，世不常有也。譬如景星庆云，非遇圣朝昌运，则岂泛泛而见。自太上出关之后，有关令尹喜传袭其道，下逮钟离处士吕洞宾、陈图南者，皆相继而出，于今得重阳真人，及丹阳先生，亦接踵于世。噫，寥寥乎几千百年之间，此数君者，未易多得，可谓高尚至人，世不常有者也。",
        "丹阳先生马宜甫，本冠裳大姓，富甲宁海。自童稚时，其仙风道骨、洒落不凡，已为闾里钦重。长从乡校积学为文，便能入第一等。忽遇重阳真人以一言悟意，弃金帛如弊屣，视妻子如路人，幅巾杖屦之外，一亡所有。澹如孤云，悠然西迈，以为物外之游，意将不受幻化。傥非夙缘定分、了悟生死者，其孰能与于此。先生入道之后，凡述作赋咏，仅数百篇，一一明达至理，深得真筌。门人高弟等命同其议，裒缀成集。门人灵真子朱抱一，命工镂板，将行于世。乃属本府医学博士韩扆，同扶风马川，访予求序。谆谆恳切，适有客在坐闻之，则掀髯抵掌，舍席趋进而问曰：道家者流，嘲弄风月，固当如是乎。予即应之曰：噫嘻，子亦悮矣。且如明眼禅和，欲传妙道亦必垂一则语，以示后之学者。矧兹高尚至人，力欲恢弘正教，阐扬家风，必以言语训诫发为文章，而启迪迷人，庶有觉悟。况此冷淡生活，本是道人风味，兼其间无一字尘凡气。殆非吟咏风月者，无用之空言也。子无诮焉。客乃醒然改容，悚赧请退曰：仆诚浅陋，言且过矣。其徒所请既坚，子盍序之。予因作此俚语，以书卷首。大定癸卯冬十有一月上休日，营丘府学正国师尹序。",
        "丹阳先生遇重阳真人，顾不异哉！真人一性灵明，夙悟前知。自终南至于吾乡，地之相去三千余里，不辞徒步之远，而有知己之寻。大定丁亥中元后一日，真人抵郡，竹冠弊衣、携笠策杖，径入于余侄明叔之南园，憩于遇仙亭。丹阳先生马公继踵而至，不差顷刻，可谓不期而会焉。二人相见礼揖而罢，问应之际，欢若亲旧。坐中设瓜，唯真人从带而食，众皆异之。丹阳先生先题诗于亭壁，有沈醉无人扶之句。真人读而笑曰：吾不远数千里而来，欲扶醉人尔。又问：如何是道。对曰：大道无形无名，出五行之外，是其道也。清谈终晷，坐者听之，纚纚忘倦，使人荣利之心，骄气淫志，顿然释去。先生邀真人就城而馆之，待以殊礼，日益恭谨，卒至于成。因命所居庵曰全真。究其相遇之由，若合符节，苟非夙缘仙契，孰能至于是哉。先生系出扶风，累世青紫，吾乡显族也，生而异禀，识度不群。其所居之第，马、范二街相对，与余世为姻家，有朱陈之好。幼同嬉戏，长同讲习，在郡庠数十年间，花时月夕，把酒论文，未常不相从为乐也。先生资产丰厚，轻财好施，故能舍巨万之富，揖真一之风。真人遂以方便，诱夫妇入道，尚恐未从，乃出神入梦，以天堂地狱警之，俾渐悟焉。至于锁庵百日，密付玄机，谓石火光阴，难得易失，如不早悟，虚过一生，下手速修犹太迟也。谓攀缘妄想，动成罪业。索梨分而送之，兼以栗芋赐之，使知其离分而立遇也。谓不舍冤亲，烦恼不断，去邑里之冗，为云水之游，则乡好离也。凡诗词往来，赓唱迭和，皆余一一目覩而亲见之。虽片言只字，无非发挥至奥，冥合于希夷之趣也。是以收聚所藏，编次至三百余篇，分为三帙，共成一集。丹阳门人灵真子朱抱一，欲镂板印行，广传四方，属余为序。余忘其固陋，即其意而序之，既美其至人相遇之异，又美其仙风胜槩，可垂劝于后人，使修真乐道之士，玩味斯文岂小补哉。大定癸卯宁海州学正范怿谨序。",
        "仁人之用心也，大矣哉。身已适于正也，欲天下之人，皆去伪而归真矣。吾乡丹阳先生之徒，行是道者也。先生旧为宁海着姓，祖宗皆以通儒显官。自弱冠之年，游庠序，工词章，不喜进取。好虚无，乐恬淡，已深悟玄元之理。一日，重阳真人自终南徒步而来，一见而四目相视，移时不已。及开谈笑语，如旧交夙契。或对月临风，或游山翫水，或动作闲宴，靡不以诗词唱和，皆以性命道德为意。谓人生于电光石火，如隙驹朝露，不思治身，妄贪名利，傥修之不早，若一入异境，则虽悔可追。常以是而深切劝勉，冀一悟而超脱尘世。顾丹阳依违而未决，乃叹曰：下手迟也。遂入环堵，令丹阳日亲馈一食。自十月朔而处，所须唯文房四宝、布衣草屦、枕石而席海藻。隔窗牖而求诗词者，接迹举意即就，略无思索。当隆冬积雪之际，和气满室，居百日而方出。尝入梦于丹阳，警之以天堂地狱。又索梨栗芋，每十日而分赐之。自一以至五十五，为阴阳奇偶之数，皆以诗词往复酬和，而显其旨意。于是丹阳夫妇开悟，厌尘俗而乐云水，书誓状，愿师事于真人。兹分梨十化之由也。自此易麤衣，分三髻，日从事于重阳，视富贵如浮云，弃子孙如弊屣，忻然违乡里，西游梁汴之间，尽传其道。不久而真人蜕升，遂西入关陕，至终南重阳旧地，筑环堵以居焉。无尘事之萦，无火院之累，专心致志以精穷内事。虽祁寒酷暑，不易常服，或忽然长啸而自歌自舞，已得希夷之真趣。故人心归向，无贤不肖，咸愿为门弟子。吾邦之士，素慕其名德，不惮数千里之远，往而求见者无虚日。斯见离五行之外，而超俗出世者也，岂不曰好离乡乎。凡当时之一篇一咏，不徒然而发，皆所以劝戒愚蒙，免沈溺于爱河欲海，非专为于己也。故门人裒聚二先生之诗词，分为三集。上曰教化下手迟，次曰分梨十化，又其次曰好离乡，共三百余篇。玩其文，究其理者，则全真之道，思过半矣。",
        "自丹阳得遇，殆今一纪有余，阐扬其教，四民瞻礼，多入道而从化。下手迟三集，虽关中已镂板印行，以道途辽邈，传于山东者百无一二，而乐道之士罕得闻见。一日，丹阳门人灵真子朱抱一二访予曰：先生因重阳真人之诱掖而弃俗，究重阳真人之诗词而悟道，或以篇章，或以言说，广行其教，欲人人咸离迷津、超彼岸，得全真之理，岂肯独善其身哉。兹见仁人之用心也，广大矣。况此三集，皆在吾乡所作，有目有耳者，皆亲闻见之。实丹阳发迹之根抵，而得道超脱之因，尽在是也。欲命工重雕印造，以广其传，俾世人皆得以披览稽考，知趋正而归真矣。求予为文，以叙其事。予老矣。昔与丹阳邻里，同在郡庠，又相友好，不唯常仰丹阳之道高德重，抑又见门人之仁心弘远也。虽才学浅陋，不足以形容其事，然于义固不可辞。姑以当时之亲见，以道其实。其在他出处之迹，显异之行，前数公序之详矣，此不复载。大定癸卯宁海州学录赵抗谨序。",
        "有生最灵者人，人生至重者命。性命之真弗克保全，其为人也，末如之何语。所以保全性命之真者，非大道将安之乎。世之人徒熹乎高爵之贵以为荣，丰赀之富以为乐，谓可以滋益性命于永久。而不知富贵之中，蚁食华衣饶给于口体，繁声艳色侈奉于视听，心猿易放，情窦难窒，嗜欲耽荒，皆因以萌，骄奢淫泆，靡所不至。而劳神惫气、戕性贼命之患，举在于是，良可鄙也。岂侔乎迈世违凡，栖心傃道，黜聪明，去健羡，所乐者淡薄，所守者清静。纷华弗容蛊于外，情欲无所启于内，纯纯闷闷，专气致柔，久而灵台湛然，神明自得，全真契妙，仙升太清，不其韪欤。达是理者，今吾乡丹阳先生其人也。",
        "先生本儒官名家，金穴豪士。自幼读书，聪敏之性，异于髫竖辈。迨冠，染翰摛藻，衡视秀造，吾侪亦成所推重。每于暇日，亲朋宴集间，多笑发名谈，雅有方外趣。乡党以是知先生亦留道念之深也。大定丁亥，有重阳真人自终南而来，一见先生，谓宿有仙骨，可与为阆苑蓬壶逍遥侣。乃温颜青眼，倾盖交谈，劝其远俗脱尘，亟探道妙。先生初以家赀广贮、妻孥爱深，未之遽从。迨重阳多方警化，屡示以诗词，激切劝谕，识其玄机微旨，皆神仙语。忽尔觉悟，愿执弟子礼，从真人游。将所示篇什，依韵赓酬，以形服教进道，永矢弗渝之意。己丑岁，重阳西返，道徒从焉。先生乃锐然捐产舍家，违妻离子，颠髻体褐，蹑后而行，径入梁汴间，栖泊朞月。重阳谓吾道之玄微，授先生者已竟，乃蝉蜕仙去。先生复絮徒西上，之终南，访重阳旧庵所，筑环堵而居。遵师踵武，养道阐教。居人及邻州，不以长幼故慕而宗师者，无虑千余辈。阅祀逾纪，至壬寅仲夏，先生默想乡邦遐僻之地，意其苦海愚迷，丧真积衅者众，即振策东归。深慈悲之念，躬拯化之勤，庶使人人悟过修真，俱登道岸。杖屦所至，亦灵异之征屡昭，临井咒泉，而泉即变甘，救旱祈雨，而雨遽应降；修醮仪而彩云集于庵上，焚渔网而海市见于腊天。余多异迹，谓非显然，众所共见者，难以缕形。遂致远迩之人，咸钦风服化，其丱发缊袍，愿受教为门弟子者，日差肩而前，木可数计。",
        "先生既化行如是，复想其遇师得道之始，与重阳唱和诗词数百篇，皆发挥道妙，足以为破迷解惑，超凡度世之梯航。要广传于世，俾玩辞味旨者，率醒心明道，远尘劳之苦，全性命之真，异时俱为丹台籍客也。曩者虽门人已尝编集，分卷命名，印施陕右，尚虑其传之未周，及知其中多有舛谬字句。由是门人再行编集，详加雠正，欲于乡中募工镂板，普传四方。委丹阳门人灵真子朱抱一办其事。一日，朱公惠临圭窦，喻予作序。予自商埤污椎鲁，奚足以发扬玄旨。固辞弗可，遂勉摭先生遇师得道阐化之崖略，濡毫燥吻，作淟涊下俚语，姑酬其请云。时大定癸卯岁，宁海州乡贡进士刘孝友序。",
        "尝闻之，得其道则仙可成，遇其人则道可得。以此知仙之难成，道之难得，人之尤难遇也。彼道家者流，例多不遇至人，徒学般运咽漱，区区屑屑，殊可笑也。夫至人之道，其甚易知，其甚易行，所传于人者，岂徒然哉。必视乎有仙风道骨，又知乎联夙昔之契，虽相去数千里之远，必勤勤恳恳，付之道而后已。此有以见重阳之于马公也。重阳蚤遇至人，口传至道，乃结庐于甘水之上。既而云游山东，直抵宁海，盖预知有人可以传道也。一见马公，情契道合，其一话一言，未尝不以下手速修为喻。然马公，宁海巨族，家赀千万，子孙诜诜，虽素乐恬澹，亦未易猛拚也。重阳乃于孟冬之首，鏁庵百日，出神入梦，以天堂地狱为之警动。又尝以赐马公梨一枚，诗一篇，其后十日索梨一枚，分而为二。又赐以芋栗，各有其数，冥合阴阳奇偶之妙，无非托物以喻意，假言而明理。马公一旦开悟，以所赐诗颂，依韵赓和，欣然弃家，易于去弊屣矣。于是师重阳，西游汴梁之间。重阳既传道于马公，属以后事，遂尸解仙去。马公果能敷畅玄风，发扬妙理，远近奉教者不可胜数。其前日赓唱诗颂，有欲愿见而不可得者。门人遂收散亡，共三百余篇，欲镂板印行，传之四方。伟哉！用心之广也。一日，马公门人灵真子朱抱一，携下手迟集，以求序于余，曰：某欲刊行斯文，意使栖心向道之士，讽其言辞，味其旨趣，以之破迷解惑，皆知石火光中虽务速修，犹太迟也。余闻是言，加以素慕全真之风，兼目观其实，不能以鄙陋为拒，姑叙其大槩云。时癸卯岁，宁海州、东牟乡贡进士梁栋谨序。",
        "夫全真之教妙矣。其道以无为为本，以清净为宗，其旨易知，其实易从。然世之人类，履之而无终，行之而鲜久者，何哉？以其信之不笃，执之不固，抱儿女子之惑，无烈丈夫之志，徒眷眷于火宅，不能高蹈远引而去，故也。今丹阳先生，其能终始是道，而得至于仙者欤。先生世居东牟，资产巨万，貌伟神秀，无一点尘俗气。自总角知书，澹乎无仕进意，混处闾里，德不外耀，乡人以是慕之。己而重阳真人徒步出关，直造宁海，具谓与先生有夙昔之契，因警之以诗，悟之以词，要与俱游于八极之表。先生始而疑，中而信，又终而从，遂执弟子之礼而师焉。一旦拨置家务，弃去井邑，而偕为汴梁之行，无复有系眷念，虽使涉危蹈倾，冒艰履困，竟志类铁石，确然而不之变也。以是而尽能传重阳公之道。若夫阴阳造化之理，性命保全之术，点化传度之诀，无为清净之旨，靡不洞索而通明之。以至于重阳归真，卒赴其托，而主其教焉。故全真之风于今广行，无智愚贤不肖，愿从而归之者，惟恐其后。先生事师凡四年而师终，师终凡十余讦而又不返，则先生离乡之志可知矣。然先生之离乡岂徒然哉，盖有说在焉。仆为先生里人，乃得其详。方先生之遇也，心虽许之从，而身未之逮也。姑以私第南馆，名其庵而居。一日，重阳真人招先生而诲之曰：子知学道之要乎，要在于远离乡而已。远离乡则无所系，无所系则心不乱，心不乱则欲不生。无欲欲之，是无为也；无为为之，是清净也。以是而求道，何道之不达；以是而望仙，何仙之不为。今子之居是邦也，私故扰扰不能息于虑，男女嗷嗷不能绝于听，纷华种种不能掩于视，吾惧终夺子之志，而无益于吾之道也。子其计之。先生乃戄而悟，顾而笑，即日拂袖去。用能断俗缘，剔尘染，寂然与物无着，杳然与物无累，乘云驭风，飘飘为神仙中人矣。先生自受师前言，而至于了达，然不敢嘿默自蓄于胸中，特取畴昔唱和三帙，举其一以名之，曰好离乡。庶觉诸未悟者，必式此以为进道之阶。噫，先生之用心，可谓仁且大矣，仆敢不竭虑而赞扬之。因丹阳门人灵真子朱抱一求序，姑序其万一云。",
        "大定癸卯岁，宁海州东牟乡贡进士刘愚之护序。",
        "重阳教化集卷之一",
        "终南山重阳子王喆譔",
        "遗丹阳",
        "一别终南水竹村，家无兄女亦无孙。三千里外寻知友，引入长生不死门。",
        "丹阳继韵",
        "得遇当归刘蒋村，真人言我在终南山刘蒋村住庵，故有是句。黜妻弃妾屏儿孙。攀缘割断云游去，誓不回眸望旧门。",
        "赠丹阳",
        "只为迎风雀目马，都缘戏水锦鳞鱼。丹阳先生谨继韵。幸遇须当擒意马，忻然作个化鹏鱼。重阳真人见丹阳先生称自幼患雀目，真人曰悮犯悮犯。遂更其句云。只为迎风千里马，都缘戏水一头鱼。丹阳先生又继韵。玉线牵回真野马，金钩钓出大鲸鱼。",
        "遇仙亭俗山亭〔柳〕",
        "急急回头，得得因由。物物更不追求。见见分明把个，般般打破优游。净净自然莹彻，清清至是真修。妙妙中间通出入，玄玄裹面细寻搜。了了达冥函。稳稳拈银棹，惺惺驾般若神舟。速速去超彼岸，灵灵现住瀛洲。",
        "丹阳继韵",
        "喜喜蓬头，达达根由，永永誓不贪求。渐渐归于正觉，申申燕处优游。万万尘缘识破，专专志做持修。遇遇风仙传口诀，疑疑涤尽更何搜。灿灿不昏幽。玉玉金光结，心心愿做渡人舟。累累功成行满，真真去访瀛洲。",
        "拆字口号",
        "□哥宜甫丹阳俗字宜甫是同和，□髓麰精会得么。□一幽微玄妙处，□诚须认入庵歌。拆起哥字。",
        "丹阳继韵",
        "□从教训炼冲和，□诀传来是恁么。□悟妻如活鬼子，□心常喜鼓盆歌。拆起可字",
        "五言诗攒三字",
        "□□马相见，□□诂相恋。□□处庵中，□□做方便。",
        "丹阳继韵",
        "□□扶风见，□□重阳恋。□□恰应时，□□出家便。",
        "七言诗藏头拆字",
        "□人姓马字宜甫，□劝便将精紧固。□禀心依肯自匡，□风欢喜庵中住。拆起主字。",
        "丹阳继韵",
        "□遇投真辞运甫，运甫乃丹阳第四郎字也。□心紧把精神固。□中不说是和非，□间木金空裹住。拆起一字。",
        "赠丹阳",
        "□眼蓬头脸上红，□牵乌兔在西东。□方一得金乡觑，□说伊予总害风。拆起虫字。",
        "丹阳继韵",
        "□灭尸亡心性红，□系逗引出山东。□金间隔成玄宝，□水三川秀马风。拆起虫字。",
        "赠丹阳",
        "□我逍遥惺复洒，□秦东海来游冷。□星常许作诗词，□命长生，宜甫马。拆起与字。",
        "丹阳继韵",
        "□我本师做潇洒，□火溉济如陶冶。□□传来最妙玄，□上么么风害马。同前。",
        "赠丹阳",
        "□气相生真喜悦，□田震地通明哲。□传金诀玉科灵，□性圆成归日月。拆起二字。",
        "丹阳继韵",
        "□曜相交真自悦，□中朗彻知人哲。□传妙诀性灵灵，□朵金花捧明月。同前。",
        "缘丹阳再要展修庵舍作是诗藏头拆字。",
        "□居尘屋不须宽，□假搜真处内看。□击正堪同步蹑，□闻不喜再修完。□初一点寻清净，□去三田要运般。□上逍遥超彼岸，□分明了赴仙坛。拆起土字。",
        "丹阳继韵",
        "□生眼界外便平声宽，□识争知向裹看。□视姹婴双喜悦，□观神气两全完。□来合挤须当挤，□了那般得这般。□载灵光通出入，□然飞上会星坛。拆起一字。",
        "三光会合俗名韵令",
        "扶风且住，听予言语。决定相随去。些儿少虑，对公先诉。遇逢艰阻，饥寒雨露。有恓惶处，眉头莫要聚。长生好事，只今堪做。何必候时数。青巾戴取，更衣麻布。得离凡宇，入云霞路。功昭行着，真师自肯度。",
        "丹阳继韵",
        "乡关不住，谨依教语。脱身要归去。何思何虑，略而分诉。任他魔阻，丹诚显露。真心定处，云朋霞友聚。修行美事，在乎懃做。九转大功数。无中要取，个中敷布。得瞻眉宇，可登云路。性灵昭著，神仙自是度。",
        "劝丹阳与弟子运甫和睦",
        "□道非常物物和，□传心印接金科。□质俗器皆休作，□我尘容好自磨。□女闭门收本业，□牛耕地出高坡。□肤血肉俱无认，□辱方能呼马哥。拆起可字。",
        "丹阳继韵",
        "□从师劝弟兄和，□诀长生忍辱科。□稼善芽添感应，□田恶业顿消磨。□羊石虎餐琼叶，□马木人上王坡。□显中央真气结，□人便是马风哥。同前。",
        "赠丹阳",
        "□人虽巧怎生通，□子王风好去东。□上火焚缘泄漏，□中金聚见玲珑。□浆自饮刀圭出，□岭独登性命同。□裹无言公莫怪，□头一点发颜红。拆起工字。",
        "丹阳继韵",
        "□系不断性灵通，□子先收西与东。□裹金生缘溉济，□中火结得玲珑。□蟠虎这乾坤朗，□白风清书夜同。□□相传唯这个，□精炼气大丹红。拆起系字。",
        "赠丹阳",
        "□系不断做神仙，□上清风月正圆。□念真经无不应，□持妙诀谨擎拳。□当玉简宜遵道，□载金冠自合天。□抵般般唯愿领，□公便得好因缘。拆起系字。",
        "丹阳继韵",
        "□分卦象是风仙，□下扶风果未圆。□诀传来当养性，□魔咄去胜挥拳。□持象管书符简，□射银蟾耀洞天。□道无形归不二，□能通得达良缘。拆起象字。",
        "赠丹阳",
        "上半年分下半年，谁知十二个周天。日时亦有通更改，岁月惟无合倒颠。会使心中神熠耀，能传性上寿迁延。守功守行真师至，度作逍遥物外仙。",
        "丹阳继韵",
        "寻思急景急凋年，怎敢因循失补天。炼药须教铅汞结，收心不放马猿颠。命灯清爽精光锐，性烛澄明寿筭延。功行积成无漏果，超然作个大罗仙。",
        "赠丹阳",
        "认取这般为的祖，休要背爷更觅父。会得之时且小心，会不得时大着肚。",
        "丹阳继韵",
        "神是宗兮气是祖，通斯玄妙因师父，如今认得本来真，岂敢依前空养肚。",
        "赠丹阳",
        "修行先要识傍偏，今日分明说与贤。认取根源成了了，便教性命永绵绵。",
        "丹阳继韵",
        "从来无党亦无偏，幸遇修真出世贤。赐我无为玄妙诀，心清意净气绵绵。",
        "赠丹阳",
        "四般假合终归土，一个真灵直上天。不灭不生超达去，无为无漏大罗仙。",
        "丹阳继韵",
        "传得无为无漏果，何愁无分不升天。三田清净三丹结，出自风仙决做仙。",
        "心月照云溪俗蓦山溪",
        "一身之内，二物成真宝。着意辩三才，列四象、五行化造。六贼门外，七魄莫狂游，八卦定，九宫通，功行十分到。十分修炼，九转成芝草。八位上仙知，救七祖、远离六道。五年功满，四大离凡尘，三清路，二童邀，抱一归蓬岛。",
        "丹阳继韵",
        "一心离俗，二气调和宝。清净聚三光，四时花、五方运造。断除六欲，不使七情牵，持八戒，九关通，十载功须到。十年锻炼，九变金光草。八脉总和匀，有七圣、六丁助道。五行咄出，四假不中留，礼三清，成不二，一性投仙岛。",
        "心月照云溪",
        "一身得得，好把逍遥做。莫恋色和财，又名利、荣华不顾。心中逸乐，管取绝忧愁，处清凉，无热恼，事事成开悟。任行任住，坐卧皆从所。玉诀与金科，这两般、频频览觑。玄机密妙，诀许自陈明，结圆成，攒莹玉，捧入长生路。",
        "丹阳继韵",
        "我今得遇，便向难中做。央要脱家缘，细寻思、不堪回顾。黜妻屏子，绝利更忘名，离去声乡关，归物外，称个超然悟。马猿捉住，修葺真园所。岂敢恋冤亲，要龟蛇、时时厮觑。援平声其性命，出自太原公，掌元初，成圆相，踏碎根源路。",
        "心月照云溪",
        "无常二字，说破教贤怕。百岁受区区，细思量、一场空话。躭他火院，刚急苦熬煎，早收心，采黄芽，药就难酬价。居山寂静，悄悄实潇洒。断念去贪嗔，把意马、心猿系下。神清澄净，一点镇长明，无为裹，作功成，不许夸奸诈。",
        "丹阳继韵",
        "死生生死，镇日常惊怕。忽尔遇风仙，便说开、些儿妙话。忻然顿觉，猛烈弃家缘，向无中，做经营，烹炼丹无价。投真得趣，自是增惺洒。方寸要清凉，把尘缘、般般放下。颐神养气，心月照云溪，处无私，凭真实，无谄亦无诈。",
        "黄鹤洞中仙俗喝马卜筭子",
        "正被离家远，衰草寒烟染。水隔孤村两三家，你不牵上他马，独立沙汀岸。叫得船离岸，举棹波如练。渔叟停船问行人，你不牵上他马，月照江心晚。",
        "丹阳继韵",
        "火院须当远，尘事难为染。因遇风仙弃冤亲，做个投真马，得得超彼岸。既达逍遥岸，炼气如素练。专下工夫分假真，做个惺惺马，悟道何愁晚。",
        "黄鹤洞中仙",
        "夜宿山村店，不觉频嗟叹。独自寻思告他谁，只闻得那马，耳畔频嘶喊。国泰兵戈偃，顷亩农夫羡。不动枪旗动酒旗，你不放他那马，两国无征战。",
        "丹阳继韵",
        "身是精神店，无个人曾叹。舍漏垣颓主翁行，也不见他马，怎得闻嘶喊。我悟尘头偃，富贵无心羡。离坎相交玄更玄，般运动也马，来往如同战。",
        "黄鹤洞中仙",
        "真人训先生法名通一、全道，道号无忧子。",
        "卜筭词频话，莫放猿儿耍。疾速先须调姹婴，全道马，好把家缘舍。一个真惺洒，云路堪同跨。自在逍遥永厮随，害风马，管取玲珑也。",
        "丹阳继韵",
        "拯救扶风话，逗引扶风耍。故遣扶风颠更狂，扶风马，家累扶风舍。业火扶风洒，云鹤扶风跨。心这个扶风灵更灵，扶风马，真称扶风也。",
        "黄鹤洞中仙咏瓦�",
        "瓦�泥中宝，巧匠功成造。修炼之时向炉中，内有金光照。有耳何曾晓，有口何曾道。携向街前叫一声，莫教抛撒了。",
        "丹阳继韵",
        "瓦�真真宝，须假良工造。十二时中下火烧，自有三光照。大肚物能容，圆正通明道。清净法身牢护持，不敢破坏了。",
        "无梦令#1赠丹阳",
        "坐卧住行有别，自是逍遥做彻。大道本来真，蓦地哂中欢悦。无说，无说，勘破春花秋月。",
        "丹阳继韵",
        "人我两无分别，个内须教莹彻。营养本来如，渐觉真欢真悦。亲说，亲说，得见洞天明月。",
        "无梦令",
        "春暖回头不肯，直待九冬冼冼。冻得不惺苏，丹药难为救拯。将�，将殊，却觅长生且等。",
        "丹阳继韵",
        "入道休愁不肯，回首不过寒冼。一志不荣身，愿把众生提拯。救殊，救�，救殊心行平等。",
        "无梦令",
        "啜尽卢仝七椀，方把赵州呼唤。烹碎这机关，明月清风堪翫。光灿，光灿，此日同超彼岸。",
        "丹阳继韵",
        "不论赵州几椀，更不卢仝请唤。祷告太原公，免了睡魔厮翫。明灿，明灿，得见长生道岸。",
        "无梦令",
        "此日方知颠倒，一切因心善造。决烈便回头，换面更名堪讨。全道，全道，正好安排炉灶。",
        "丹阳继韵",
        "师父说开颠倒，别是一般运造。外事削来无，便得裹头寻讨。大道，大道，清净身为丹鳌。",
        "无梦令藏头咏围棋",
        "□下围棋取乐，□闲白乌交错。□者好关机，□度输嬴忧谵。□作、言作，□看这番一着。拆起目字。",
        "丹阳继韵",
        "□视手谈欢乐，□子观之迷错。□木运玄机，□个却为戏谑。□作、言作，□怎解搜这着。同前。",
        "满庭芳藏头",
        "□觅残余，□蒙庵主，□邀便出黄梁。□中生秀，唯我最堪当。□内冲和九转，□般运、二气飘扬。□飙动，□楼上下，出入吐光芒。□殃，□取象，□滋羊味，酒醴俱忘。□灵真一点，圆照珪璋。□印白莲秀艳、别恁馨香。□华静，□衣前引，斋唱满庭芳。拆起方字。",
        "丹阳继韵",
        "□感真人，□然下访，□是得悟黄粱。□精麦髓，弟子谨供当。□上田田难种，□恳告、神怎飞扬。□仙道□初心善，无刺亦无芒。□而，□无死寿，□珠能语，句句难忘。□怀真实宝，肯换珪璋。□内金花自绽□知得、别是清香。□常谨，□谈妙用，不久性芬芳。拆起方字。",
        "满庭芳藏头",
        "□莫驱驰，□公全道，□来真性明光。□谁知得，便是水中霜。□应相从相见。□人悟、物物俱忘。□中有，华耀处，怎奈被云藏。□详，□语锐，□田起屋，震地安房。□教认清外，别蕴馨香。□射昆山片玉，□风共、谁话琅琅。□辰动，□阳佳节，金菊满庭芳。拆起力字。",
        "丹阳继韵",
        "□谢王公，□今身脱，田耕出祥光。□然省悟，汞内结铅霜。□识尘缘恩爱，□须当、念断情忘。□猿退，□乎者也，从此便潜藏。□臧，堪可用，□分修葺，玉洞金房。□通得玄妙，知味闻香。□日逍遥豁畅，□申处、同话琅琅。□辰好，□端午正，玉性自然芳。拆起方字。",
        "赠丹阳歌藏头",
        "□谒扶风庵要住，□人欢喜心神许。□前铅汞卯通孜，□后刀圭酉厮助。□看金飞过曲江，□蟾玉走超玄步。□年泗，□十五，□轮明月圆光覩。□公眉宇准规模，□使云霓遮遏忤。",
        "□裹白莲向日开，□前黄菊重阳猜。□瞳闪闪辉辉赫，□�炎炎灿灿瑰。□魅尽销分地户，□虫皆灭现天台。□传义，□相偎，□上人人物外回。□子随予师礼访，□知银海载蓬莱。拆起来字。",
        "丹阳继韵",
        "□时一见相邀住。□公不阻忻然许。□予认死心自灰，□灭烟消道相助。□收神气与精光，□兀腾腾纵云步。□行伍，□通五，□灵心月渐堪覩。□人巧诈骋机模，□也留心难逆忤。",
        "□前子后坎离开，□阐门扃慧目猜。□龙建甲金方皓，□虎起庚木德瑰。□走金飞通九户，□亡虫灭显三台。□传秘，□自偎，□他火院便头回。□乎者也从今罢，□知别有好蓬莱。同前。",
        "四言长篇",
        "一个朱郎即是姓也，不要思量。如不去时，彼此清凉。如要去时，多搜药方。二人同行，路上猴粮。我若独行，依旧飘扬。恐公作伴，却惹愁肠。如依得我，万事无妨。怕甚暮雨，惧甚晨霜。也无烦恼，也没恓惶。也无妻妾，也无爷娘。也无财产，也无家乡。任云任水，乞食为长。寻师访道，只爇心香。丈夫刚志，岂有彷徨。今日明日，不保死亡。坚心向道，阳助吉昌。诈心诳道，阴降百殃。向道则生，背道则亡。愿公早悟，请公细详。",
        "丹阳继韵",
        "此个仙郎，得遇忖量。始知秘密，斡挑炎凉。收聚木德，耕种金方。伏降我相，求乞道粮。精宜牢固，神要飞扬。逍遥坦荡，散尽愁肠。逢魔逢咀，无碍无妨。惧甚霪霖，怕甚严霜。无烦无恼，无恓无惶。恋甚妻妾，藉甚爷娘。捐弃财产，违别家乡。定无见短，决要行长。以志为主，以心为香。男儿决烈，意没彷徨。若是退道，实时死亡。身遭苦楚，家无吉昌。永沈下鬼，万劫受殃。形骸俱丧，魂魄俱亡。立此盟誓，请师审详。",
        "赠丹阳",
        "得览盟言真决烈，信心消尽平生业。海滨知友是扶风，从今堪可随王舙。随王舙，在关中名垃两吉，字知明。到宁海又添一吉，字智明。喜齐肩，同行同坐各搜玄。水云游历归何处，好向关西谒陆仙。谒陆仙，旧知友，三个逍遥天下走。无思无虑觅无为，开舒畅饮长生酒。长生酒，胜醍醐，自然盈满不须沽。常令醉后成颠倒，每到醒来任吸呼。任吸呼，行正道，养就金花玉芝草。大家折得插昆仑，超然同赴蓬莱岛。",
        "丹阳继韵",
        "得遇修行当猛烈，不造新殃消旧业。心中疑网豁然开，从令永永师王嚞。师王嚞，攀齐肩，埋光蓄响处玄玄。常净常清龙虎吼，忽然惊动个胎仙。〔个胎仙〕，为的友，何必寻人相伴走。逍遥坦荡每何为，闲闲恣饮无中酒。无中酒，赛醍醐，能驻童颜无价沽。涤除尘境通颠倒，灌溉灵苗悟吸呼。悟吸呼，真常道，玉中营养金光草。功成紫诏下天来，大家同去居蓬岛。",
        "金莲堂藏头俗惜黄花",
        "□家自悟。□今观覩。□扶风，安手脚、未知门户。□鬼作乖疏，□下如何做。□人来、□金相觑。□裹为谁主，□风语汝。还婴儿，□复姹，宝瓶牢固。□圣说因缘，□系能结慕。□真洪，登云路。拆起各字。",
        "丹阳继韵",
        "□传心悟，□中堪覩。□婴娇，并女姹、会封门户。□灭更虫销，□木相交做。□事绝、□财不觑。□内个中主，□从识汝。升火降，□自是、丹阳坚固。□往与今来，□人谁肯慕。□子明，通玄路。拆起口字。",
        "报师恩俗瑞鹧鸪",
        "地仙中仙与天仙，认得三田月正圆。自己若能施笑面，那人未肯便兴拳。撇桡弄脚虚枯地，猛烈回头合上天。若被利名牵绊住，十分失了好因缘。",
        "丹阳继韵",
        "弟兄雠解遇风仙，从此和同喜面圆。不习儒风不叉手，便遵道教便擎拳。九玄决救离于地，七祖超升得上天。更对师前当发誓，化人修善结良缘。",
        "赠丹阳歌",
        "眉寿方将四十六，诸余于己常知足。三田养取好明珠，玉户收藏真莹玉。休打坐，莫行功，捉取身中西与东。致使水源千道緑，便令心性一团红。莫乱寻，依此做，天边飞走乌和兔。从今识破这玲珑，速炼行持休暮故。搜妙妙问玄玄，只要心中只自专。退己进人功行着，自然脱壳做神仙。",
        "丹阳继韵",
        "重阳师父真三六，许我将来为上足。玉炉裹面炼精金，金鼎中间收美玉。行与坐，自然功，斡旋南北与西东。杳默昏冥火枣白，澄清湛寂水银红。绝搜寻，无作做，盖因传得真乌兔。闲修云洞幸知新，肯对书窗再温故。通妙妙，达玄玄，谨持谨守谨精专。积行累功当阐教，虔诚志继风仙。",
        "折丹桂赠丹阳",
        "气财酒色相调引，迷惑人争忍。因斯染患请郎中，鬼使言、你且尽。不须把脉休频诊，死病今番准。这回须去不推辞，复勾追，文贴紧。",
        "丹阳继韵",
        "父师痛教频频引，在俗心宁忍。须当酒色气财捐，到如今，有甚尽。冲和气脉何劳诊，一志修行准。参随鹤驾纵云游，离乡关，心意紧。",
        "折丹桂",
        "近来阴府心寒凛，对判官详审。高呼鬼使急拏拏，不凌迟，更待甚。镬汤浴过铁床寝，铜汁频频饮。高声祷告且饶些，后番儿，不敢恁。",
        "丹阳继韵",
        "养家想着心先凛，何必重重审。残躯已过下坡年，不灰心，更候甚。家缘撇下安然寝，饥渴求餐饮。天机秘诀暗传来，外琢磨，直要想。",
        "折丹桂",
        "害风故着言谈引，全道应难忍。荣华攀爱已捐除，缦调和，教你尽。好将心脉时时诊，道服须支准。前篇词意请消详，这番儿，催得紧。",
        "丹阳继韵",
        "父师不住威言引，弟子忻然忍。寻思世事悉皆空，不灰心，且自尽。悟来八脉闲调诊，虎啸龙吟准。修完性命敢迟迟，念前程，生死紧。",
        "劝丹阳戴青布华阳巾",
        "于家心坚久，于家未脱离。都缘三字绊，使得一身疲。怎识铅和汞，难分坎与离。青巾如戴起，方认紫灵芝。",
        "丹阳继韵",
        "慧剑挥三子，家缘要出离。不教形体苦，肯使气神疲。专志搜铅汞，留心认坎离。青巾欢喜戴，清净种灵芝。",
        "〔赠丹阳〕",
        "一见丹阳每和诗词，篇篇猛烈，有凌云之志。然未识心见性、难以为准，故引古诗云。",
        "一种灵禽舌软柔，高枝独坐叫无休。声声只道烧香火，未必心头似口头。",
        "丹阳继韵",
        "口善心慈性亦柔，万种尘缘一旦休。若是心口不相应，愿受铁钳拔舌头。",
        "赠丹阳",
        "三移床三更饭，为题绝句。",
        "故把床移饭改移，三三如六怎生知。教公会得双关事，雪裹琼花总是谁。",
        "丹阳继韵",
        "能可移山志不移，盖因玄妙颇通知。双关未晓须求告，除了师父更问谁。",
        "警丹阳夫妇",
        "堪叹人人忧裹愁，我今须画一骷髅。生前只会贪冤业，不到如斯不肯休。",
        "丹阳继韵",
        "得遇来来散尽愁，忻然更悟这骷髅。从今便是逍遥客，打破般般事事休。",
        "重阳教化集卷之一竟",
        "#1此词牌应为『如梦令』。",
        "重阳教化集卷之二",
        "终南山重阳子王嚞撰",
        "玉女邀仙辈#1",
        "终南一遇，醴邑相逢，两次凡心蒙涤。便话修持，重谈调摄，莫使暗魔偷滴。养气全神寂。禀逍遥自在，闲闲游历。览清净、常行允迪。应用刀圭，节要开劈。三田会灵明，结作般般、光辉是绩。先向天涯海畔，访友寻朋，得个知音成�。直待恁时，相将同步，处处嬉嬉寻觅。暗裹瞷瞷檄。觑你为作，如何锋镝。会举箭、张弓对敌。百邪千魅，战回纯皙。无愁戚。方堪教、可传端的。",
        "丹阳次韵",
        "我今得遇，把气财并，酒色心中常涤。缚马擒猿，牢封紧闭，唯恐精光觑滴。渐渐知空寂。况余今已向，下波年历。当归道、相宜进迪。俗念尘情，慧剑频劈。凭师教通关，节要功夫、懃懃妙绩。调引乌龟赤凤，般运青龙，白虎同成幽�，个内得乎，真欢真乐，更不闲搜闲觅。应自然符檄。烹炼三丹，灵锋鸣镝。便散尽、妖魔罢敌。永成嘉趣，性增明皙。无忧戚。蓬莱路、幸知端的。",
        "香山会",
        "白光生、青艳至，红辉总好。腾玄耀妙黄深奥。般般彩色，把明珠覆焘。晴空外、来往仙道。封成永号，便受玉皇宣诰。蕾买霞裹上真唯到。香山会聚，发琼言阐道。同归去、长住三岛。",
        "丹阳次韵",
        "木金交、天地活，真真渐好。澄清湛寂深通奥。祥光瑞气，把丹砂覆焘。方知得、人能弘道。仙承妙号，定是受金书诰。玄中妙净中来到。心通意晓，这天机大道。当行教、荐赴蓬岛。",
        "赠丹阳",
        "这个为根本，灵元要至诚。搜真物外景，灭尽世间情。四序传中气，三光在上明。如通颠倒法，何虑不圆成。",
        "丹阳继韵",
        "风仙来化我，万荷启丹诚。认正本师教，焉能着世情。心中无罜得，性内得圆明。永永常清净，仙名称道成。",
        "化丹阳",
        "凡人修道，先须依此一十二个字，断酒色财气、攀缘爱念、忧愁思虑。",
        "读晋真人语录",
        "大凡学道，不得杀盗，饮酒食肉，破戒犯愿。",
        "知丹阳吃酒赠颂",
        "道成尚吃酒，岂惜千年寿。访饮若依前，不过四十九。",
        "丹阳继韵",
        "誓戒槽浆酒，玉液增灵寿。凡圣两俱忘，得得真九九。",
        "解冤结#2",
        "令丹阳下山权与陆仙作伴。",
        "我行符水，公修药饵。一居山，一居鄽市。两处崇真，暗相洽、即非彼此，无为漏，共成不二。扶风儒士，同为教旨。辟得正、上合天意。行满功成，去蓬莱、却寻旧止。如今且，休言异寄。",
        "丹阳继韵",
        "风仙符水，陆公药饵。两处住、一山一市。遣釭居鄽，敢相违、便当离此，怀真一，难为有二。予非秀士，道通奥旨。认根源、伏降心意。缚马擒猿，觉狂游、喝声便止。休相侮，假身是寄。",
        "七宝玲珑",
        "人人每日，问我要求玄。你便待、做神仙。四四一十六个字，二十八字在众贤。会得之时也未然。既要修行，先念乐花莲。次弃了、冗家缘。物物拈来俱不染，打破般般出上田。一道光明入碧天。",
        "丹阳继韵",
        "至愚至鲁，怎晓妙中玄。便再拜、告风仙。口诀金身长丈六，二十八宿会圣贤。此理方知合自然。坎虎离龙，蟠绕五方莲。渐渐得、好因缘。火裹木人能采药，海底泥牛会种田。迸出灵光入洞天。",
        "金鼎一溪云#3",
        "对月成词句，临风写颂章。一枝银管瑞中祥，随手染清凉。玉洞门开深浅，宝树花分香篆。蓬莱仙岛是吾乡，宴罢后琼堂。",
        "丹阳次韵",
        "净裹传章句，清中悟句章。通玄达妙得嘉祥，自是绝炎凉。玉户三封清浅，金鼎一溪云篆。蓬瀛方丈是家乡，卧月醉云堂。",
        "上丹霄#4",
        "向终南，成遭遇，做风狂。便游历、海上嘉祥。闲闲得得，任从词曲作诗章。自然神气，共交结、认正心香。真清净，唯清湛，还清彻，处清凉。赤青黑白又兼黄。五般彩色，近来围罩宝珠光。这回应许，碧霄上、明耀无方。",
        "丹阳次韵",
        "遇风仙，心开悟，骋颠狂。黜妻屏、子便迎祥。逍遥坦荡，恣情吟咏谩成章。就中行化，觅知友、同共闻香。烹丹鼎，下丹结，中丹热，大丹凉。不须炼白更烧黄。自然玉性，万般霞彩射人光。上丹霄去，住蓬岛、永永圆方。",
        "踏云行#5激发丹阳",
        "东海汪洋，西山详审，金钩钓得欢无恁。一头括乐大鲸鱼，万鳞灿烂铺白锦。随我遨游，水云信任，青山缘水相过甚。张公吃酒李公来，李公夺了张公饮。",
        "丹阳次韵",
        "恳告玄言，师前重审，传来秘诀元来恁。方知我是一鳌鱼，素鳞晃日如铺锦。坦荡无拘，逍遥恣任，利名识破干求甚。专归物外下功夫，清心净意刀圭饮。",
        "四果颂",
        "果来梅角天涯，果应师旨夷希。果得前生知友，果然合我心机。",
        "丹阳继韵",
        "因遇决离海涯，因悟怨事用希。因得风仙至理，因晓天发杀机。",
        "赠丹阳",
        "为人须悟尘劳汨，清净心中真宝物。夺得骊龙口内珠，便教走上昆仑窟。",
        "丹阳次韵",
        "心昭性着无尘汨，识得元初至真物。参从风仙云水游，将来决住三山窟。",
        "忆王孙诫丹阳语言",
        "人云口是祸之门，我道舌为祸本根。不语无言绝讨论。性难昏，便是长生保命存。",
        "丹阳又韵",
        "方知口是是非门，紧闭牢藏舌祸根。训我无言更不论。削迷昏，性命从今永永存。",
        "引丹阳上街求乞",
        "白为骸骨红为肌，红白粒成假合尸。昨日尽呼重阳子，今朝都看伴哥儿。别躯异体皆非悟，换面更形总不知。世上枉铺千载事，百年恰似转头时。",
        "丹阳继韵",
        "火风地水合为肌，只是愚迷走骨尸。幸遇风仙修道德，致令马釭弃妻儿。玄机传向心中悟，妙诀授于性内知。直指秦川云水去，暗修功行应天时。",
        "街中求乞",
        "圈眼王三乞觅时，被人呼作害风儿。五般彩色于身见，一点光明只自知。贴观已收八句字，指期须显七言诗。长街两面诸豪富，不道蚕归是阿谁。",
        "丹阳又韵",
        "因缘缘合正当时，师父来寻物外儿。传得妙玄唯自悟，暗修功行望天知。上街求乞辞家计，下笔挥成舍俗诗。除了谭公并马钰，后来惺洒未知谁。",
        "踏云行",
        "昨日青巾，今朝红角，脂腮粉面别躯壳。改头换面有谁知，更形易体无人觉。奉劝诸公，词中想邈，百年迅速如雷雹。早为下手炼精神，顿安炉灶成丹药。",
        "丹阳继韵",
        "因遇风仙，头分丫角，从今陡顿忘形壳。攀缘爱念上心来，被予慧照先知觉。景灭澄明，道光遥邈，炉中露结灵灵雹。功成专待紫书来，胎仙捧出长生药。",
        "激发丹阳",
        "百日扃门非显功，只图足下出凡笼。痴顽纵有长拖戴，决烈全无没始终。公意休令时复想，我心不与日前同。大家相见如新语，欢喜分离西又东。",
        "丹阳继韵",
        "相亲师父望传功，感谢提携已出笼。但愿有邻而有德，休愁无始亦无终。时闻只见尘埃昧，日久方知志气同。莫把山侗容易舍，忍将宿契各西东。",
        "〔赠丹阳〕",
        "挈丹阳居昆仑山烟霞洞，因心未死，于是感疾患偏头痛，其痛不可忍，有若斧劈。令其下山在家调治，其痛愈甚。有人上山报云：某来时，马先生已痛死。闻之因鼓掌大笑曰：我来欲化为神仙，肯教死了，为他不信。感此疾有诗云。",
        "清净修行合上真，敢将此语昧天神。为公不信偏头痛，顾我无缘正法亲。苦口怎知良药味，甘心犹恋入迷津。如今转入尘劳梦，难做惺惺睡觉人。",
        "丹阳次韵",
        "专心专认本来真，修炼精光气与神。既悟云霞为伴侣，肯思",
        "儿女结冤亲。擘开世网凿开路，跃出凡笼跳出津。极谢本师深教悔，不磨不琢不成人。",
        "闻丹阳欲上昆箭山以诗寄之",
        "公住山时我下山，我心终是厌愚顽。断弦无续宁成曲，覆水难收已不还。昔日谩传千口气，经今转隔万重关。不如只作尘劳客，相见之时兔厚颜。",
        "丹阳次韵",
        "恋他爱海与恩山，岂觉痴心忒煞顽。深谢风仙相引出，莫愁马钰却归还。要登云路开琼路，牢闭金关阐玉关。烹炼大丹丹不漏，自然得见内容颜。",
        "锻炼丹阳财色心",
        "从今休更问修行，怎奈灯蛾恋火坑。既是凿开赤凤髓，已知走了黑龟精。般般见处非无意，物物拈来总有情。前有深潭阔万顷，如能跳过得残生。",
        "丹阳继韵",
        "悟来一志在西行，趖避家缘罪业坑。心净缘擒猿与马，神清因炼气和精。身如野鹤无些事，性似孤云有甚情。参从本师归物外，逍过坦荡证无生。",
        "诗与丹阳",
        "犹豫猖狂忒软顽，如今难以舞胎仙。我机枉设三千里，公罪重增十百年。欢喜定将烦恼对，忧愁只与是非牵。姓名已录酆都部，他日临头怎奈贤。",
        "丹阳继韵",
        "不开不悟骋愚顽，省觉来来志在仙。道眼剔开能久视，尘心灰尽得长年。便擒猛虎水中戏，却把蛟龙火裹牵。异日功成归上界，与师同处自然贤。",
        "〔黄鹤洞中仙〕#6",
        "余在烟霞洞，与丹阳抵足同眠，向晓，因令丹阳舒过手来，摸我后腰间，近日生起疥，有半指厚，统我急图尔等。作黄鹤洞中仙。",
        "有个害风儿，海上寻良价。只为心头忒紧图，意马隘，惹出浑身疥。款款细搜求，日月年时赛。遂得中央四宝珠，禄马快，走入关西界。",
        "丹阳次韵",
        "三髻马山侗，未称真奇价。瓷纵心猿放耍颠，马儿隘，愍出吾师疥。蓦想死生危，宿世因缘赛。宝内忻然占一珠，马风快，奔赴秦川界。",
        "〔赠丹阳〕",
        "余在昆嵛山，赶丹阳下山，不要同处。后令丹阳烧誓状，以诗赠之。",
        "掷下金钩恰一年，方吞香饵任纶牵。玉京山上为鹏化，随我扶摇入洞天。",
        "丹阳继韵",
        "风仙化我已经年，悟彻吞钩任线牵。参从本师云外去，功成决上大罗天。",
        "藏头诗",
        "□德新芽别有由，□端诗曲爱藏头。□黄合酱凭盐粒，□菉和醅作曲仇。",
        "□转丹砂随日旦，□灵真性觉风流。□清日现澄堪谊，□甫相从上玉楼。丹阳俗字宜甫。",
        "丹阳继韵",
        "□向妻男取解由，□园付与便回头。□方风送当归旦，□志真修合避仇。",
        "□我俱忘得因果，□金运转逐清流。□中养火生祥气云散，□斜阳返照楼。拆起丿字。",
        "藏头诗",
        "□时甚物得追陪，□耳香瞻四事催。□是人非应莫管，□高官显更休猜。",
        "□瞳认取金乌赫，□气腾丞玉兔材。□火银泉相溉济，□心个个到蓬莱。拆起来字。",
        "丹阳又韵",
        "□来往往日相陪，□诀方知性上催。□我俱忘无俗念，□神安静得真猜。",
        "□龙爪拓灵灵伯，□虎□吞灿灿材。□秀金生光彩结，□人决要离东莱。同前。",
        "无梦令藏头",
        "□趁心头事少，□绽玉花不老。□要认良时，□艳分明北道。",
        "□脑、□脑，□照返餐芝草。拆起早字。",
        "丹阳继韵",
        "□载忧多欢少，所谓父母并亡，独担火院。□遇修仙无老。",
        "□者离家缘，□蚁穿珠通道。□脑，首脑，□郎田生瑞草。拆起十字。",
        "歌赠丹阳",
        "神为宗兮气为祖，不须纽捏鸣天鼓。常交龙虎往来行，引动胎仙自歌舞。",
        "歌得乔，舞得乔，谁人解得此般乔。",
        "领天男，长天女，不藉荣华弃田土。",
        "也不餐，也不睡，不须毡，不须被，惺惺洒洒离凡地。",
        "又似痴，又似俏，本来面目须明晓。",
        "旷代劫来无个知，只知名利是便宜。",
        "你休嗔，你休喜，今日分明说与你。",
        "云中清雨细如丝，滋润灵苗在根底。",
        "丹阳继韵",
        "头分丫髻寻宗祖，手拍肚皮打乔鼓。反老还童见本源，两脚轻狂街上舞。",
        "行也乔，坐也乔，乔来乔去似王乔。",
        "也无男，也无女，也无妻妾并田土。",
        "饥来餐，困来睡，也无毡，也无被，自在逍遥只恁地。",
        "半似痴，半似俏，半凝半俏无个晓。",
        "自家自得自心知，不问人前宜不宜。",
        "任人嗔，任人喜，人喜人嗔谁釆你。",
        "落魄婪躭恣意乔，乔话风狂直到底。",
        "重阳教化集卷之二竟",
        "#1此词牌应为『玉女摇仙佩』。",
        "#2此词牌应为『解佩令』。",
        "#3此词牌应为『巫山一段云』。",
        "#4此词牌应为『金人捧露盘』。",
        "#5此词牌应为『踏莎行』。",
        "#6此词牌应为『喝马卜算子』。",
        "重阳教化集卷之三",
        "终南山重阳子王喆譔",
        "纪梦",
        "古道心中性，三田用内观。九文阳极数，一字了然看。开德神应爽，扶风气自团。于予真有助，精耀入云端。",
        "丹阳继韵",
        "内境胜外境，如何向裹观。不劳雀目视，须用慧眸看。丹药清清秀，神光灿灿团。九重阳焰捧，真性自然端。",
        "遇仙槎",
        "鳌鱼海裹游，首尾长摇摆。百日下金钩，钓出娑婆界。应无离水忧，鹏化扶风快。随我上青霄，同赴龙华会。",
        "丹阳继韵",
        "迷迷苦海游，缘甚尘抛摆。深谢本师钩，钓向关西界。心无喜与忧，化道崇真快。未敢上丹霄，且结金莲会。",
        "风马儿",
        "意马擒来莫容纵。常堤备、珰滴瑠玎。被槽头、瑚孙相调弄。蹄攒耳举早临风，珰滴瑠玎。桩上缰儿紧缠鞚。这回你、珰滴瑠玎。待驯良、牵归白云洞。逍遥自在，更不肯、珰滴瑠玎。",
        "丹阳继韵",
        "意马颠狂自由纵。来往走、珰滴瑠玎。更加之、心猿厮调弄。歌迷酒惑财色引，珰滴瑠玎。幸遇风仙把持鞚。便不敢、珰滴瑠玎。待清清、堪归云霞洞。浑身白彻，再不肯、珰滴瑠玎。",
        "〔绝句〕",
        "赶出丹阳，不得在金莲堂住，当日令上街求乞。",
        "分梨十化是前年，天与佳时主自然。为甚当初不出离，元来直待结金莲。",
        "万年春#1",
        "十化分梨，我于前岁生机构。神秀，二人翁母，待教作拿云手。破予心，笑破他人口。从今后，令伊依旧，且伴王风走。",
        "丹阳继韵",
        "悟彻梨分，常清常净新营构。神添秀，食其真母，展出拿星手。从此收心，磨琢慵开□。通前后，始知元旧，叅从风仙走。",
        "报师恩藏头#2",
        "□言云语莫听闻，□眼味香不属君。□内减除人我相，□前无有死生分。□圭和合凭三照，□水焚烧按九雯。□又武平清净出，□头临月弄祥云。拆起云字。",
        "丹阳继韵",
        "□云言语已曾闻，□下山侗再告君。□诀传来成造化，□情咄去没毫分。□圭烂饮醺醺醉，□卯相吞灿灿雯。□义显彰真宝缘，□京山上个眠云。同前。",
        "诗藏头",
        "□询修炼好追寻，□寸飙光寸寸。□得果成无漏果，□分音韵有缘。□辉月耀三田应，□魄阳魂九转临。□位玲珑真性钰，□花台上倚瑶岑。拆起今字。",
        "丹阳次韵",
        "□次祖宗决要寻，□珠出自玉和金。□灵玉貌当穷究，□转金丹证好音。□裹金澄心地朗，□中玉莹性光临。□传玉印金科诀，□透玉金结宝岑。同前。",
        "蓬莱阁",
        "俗秦楼月",
        "藏头",
        "□溟漠。□令忘了登飞阁。登飞阁，□人自省，身居银廓。□能俱养灵丹药，□槎稳驾销诸恶。销诸恶，□头一点，肯教牢落。拆起水字。",
        "丹阳继韵攒三拆字",
        "□□漠。□□洗涤蓬莱阁。蓬莱阁，□□浮动，撼摇琼廓。□□炉炼丹阳药，□□镇日精神恶。精神恶，□钰得诀，□无堕落。",
        "和韵",
        "清清漠。漂漂运转蓬莱阁。蓬莱阁，盈盈个内，即非凡廓。炎炎火炼超升药，时时虎啸龙吟恶。龙吟恶，真真惊起，永无沈落。",
        "和韵",
        "云烟漠。往来浮动蓬莱阁。蓬莱阁，虎龙蟠遶，飞升灵廓。自然结就金丹药，一旦初真性难生恶。难生恶，功成行满，得归碧落。",
        "青莲池上客",
        "俗青玉案#3攒二拆字",
        "□□鏁户真成也，□百朝、□惺洒。□□冰餐非苟且。□□玄妙，就中超奲。□□马，□□眸枯惹。□□恩爱俱齐舍，□□□，闲游冶。□□教余同幽雅。□□仙子，共成修写。□□马，□□明星下。",
        "丹阳继韵",
        "□□财宝俱捐也，□亿些、□潇酒。□□真修无苟且。□□调畅，自然舒奲。□□马，□□回公惹。□□炉炼丹难舍，□□□，功如冶。□□山侗成清雅。□□神彩，莫能摹写。□□马，□□天高下。",
        "青莲池上客",
        "但词中有喝马，令丹阳行行坐坐要唱。",
        "元初一得从初遇，便端正、昭彰着。转作重阳晨彩煦。晴空来往，碧霄堪住。琼马驸、引入长生步。灵光不动神光聚，便攒簇银霞护。满插金花频返顾。青衣鸾鹤，共同来赴。瑶马驻，般在清凉路。",
        "丹阳继韵",
        "马风忽尔风风遇，自然得、昭然着。协气横横和气煦。汞铅交结，虎龙蟠住。玉马驸，相曳云霞步。根源寂寂灵源聚，元神显、天神护。道可成兮丹可顾。青莲池上，客来同赴。金马驻，直入蓬莱路。",
        "青莲池上客〔带暍马行〕",
        "亘初独许能骑坐，这骏驷、从牵拖。直走盘旋双庆贺。三山骨健，力筋偏大。马辅佐，万丈洪崖过。谢伊驰出深坑祸，衒玉辔、金缨蝉。喊雾嘶风游水火。月华前面，四蹄轻锁。马负荷，与我成因果。",
        "丹阳继韵",
        "将来一志环�坐。没水洒、并泥拖。旦望何须人拜贺。有心做小，无心做大。马自佐，销灭从前过。净清力壮无灾祸。见祥云，朵头亸。玉户金门封爝火。青莲池上，客来开锁。马感荷，得得真功果。",
        "青莲池上客上元看辊灯球",
        "上元景致真堪看，更片片、行云散。现出天如青玉案。放开心月，慧灯明照，两曜交光灿。球粒七宝玲珑焕，把性烛、当中按。一对金童呈手段。琼杆推转，顺风归去，辊入蓬莱观。",
        "丹阳继韵",
        "元宵内景闲闲看，见云雾风吹散。洞裹天晴如碧案。一轮心月，十分朋更，性烛非常灿。灵台结个灯球焕，慧照中间按。不使三尸分片段。青莲池上，客来推耍，辊入长生观。",
        "黄鹤洞中仙俗卜筭子",
        "卜筹词中筭，卦象分爻象。海岛专寻知友来，堪把扶风唤。莫怪频磨难，只要公明灿。决定坚心没恼愁，永结长生伴。",
        "丹阳继韵",
        "得遇无思筭，自是能明彖。极谢风仙特地来，把我专专唤。要脱轮回难，锻炼神光灿。真乐真欢永没愁，愿作云霞伴。",
        "黄鹤洞中仙",
        "暗裹修持做，不合名张露。却使人人转敬钦，所以难停住。谨对扶风诉，结伴关西去。卓个庵儿累行功，同步烟霞路。",
        "丹阳继韵",
        "清凈功夫做，自是生玄露。密洒灵苗溉紫芝，渐觉气神住。谨谨须当诉，决定叅随去。物外懃修大药成，同上蓬莱路。",
        "黄鹤洞中仙",
        "修炼不烦忙，自有人来遇。已与白云作伴俦，常作词和赋。凈裹转恬然，欢喜回光覩。一个青童立面前，捧出长生簿。",
        "丹阳继韵",
        "知味又闻香，因得非凡遇。更说祖师两个来，教我修行赋。一志访秦川，乡井宁回覩。火灭烟消心死灰，名挂神仙簿。",
        "黄鹤洞中仙前后各暍马－声",
        "赶退日中乌，捉取月中兔。便着晶光覆了身，金马住，方是重阳做。交位显真功，换质成真趣。到此还知自在游，玉马去，走入云霞路。",
        "丹阳继韵",
        "癸卯到人间，本是非凡兔。因为玲珑罚下来，马氏住，愿再修行做。复遇害风仙，传得深深趣。黄鹤洞中仙道成，马风去，直指蓬莱路。",
        "黄鹤洞中仙（带暍马）",
        "一疋好驿骝，精彩浑如画。却被银鞍缚了身，着绊马，怎得逍遥也。不若骋颠狂，掣断缰无挂。摆尾摇头厩极违，做野马，自在成游冶。",
        "丹阳继韵",
        "一个本来容，妙手应难画。风貌清严神彩英，无意马，永永安闲也。浮利与浮名，心上何曾挂。黄鹤洞中仙子成，乘云马，出入常游冶。",
        "黄鹤洞中仙（带喝马）",
        "信任水云游，忺放灵猿耍。要去随霞恣害风，乘良马，稳坐香罗帕。南北与东西，选甚高和下。处处来回得自如，呈弓马，会把明珠射。",
        "丹阳继韵",
        "因遇出嚣尘，终日常颠耍。狂舞狂歌任自然，无意马，收得灵灵帕。真水涌来高，真火降来下。黄鹤洞中仙要成，扶风马，两曜交光射。",
        "黄鹤洞中仙（带暍马）",
        "此个真真也，莹彻灵台也。出入虚无缥缈间，骑风马，信任飘飖也。占得惺惺也，光耀明明也。来往晴空碧落中，乘云马，自在逍遥也。",
        "丹阳继韵",
        "大悟明明也，大智闲闲也。大道行行应自然，风风马，永永逍遥也。大水高高也，大火炎炎也。大药辉辉晃宝瓶，真真马，得得长生也。",
        "黄鹤洞中仙（带暍马）",
        "在金莲堂每自唱此词，须自顶礼，谓丹阳曰：我临化时说与汝等。",
        "初见青钢剑，尸内曾加点。木上安来出一丝，干马占，害后随风飐。得此修行渐，日日频频检。暗喜欢时一只自知，天马赡，与我长生验。",
        "丹阳继韵",
        "传得清虚剑，心内深深点。木上金丝来往牵，马风占，更把风摇飐。卦象常推渐，功行时时检。黄鹤洞中仙要成，马风赡，日有真灵验。",
        "黄鹤洞中仙（带暍马）藏头",
        "□筭词中话，□上甘津洒。□养灵烟火养莲，□意马，□院俱齐舍。□内丹无价，□在山边挂。□有屯蒙王线缝，□野马，□月同安下。拆起卜字。",
        "丹阳继韵",
        "□日风仙话，□我惺惺洒。□去关西阐妙玄，□么马，□宅须当舍。□利子无价，□事心难挂。□德方而曹德圆，□□马，□月齐高下。拆起一字。",
        "玉炉三涧曾",
        "决烈修行要猛，存亡莫拟先生。心田可否自亲耕，休赖他人侥幸。出离须凭福幸，舍家迷裹难行。空宵愁起滴长更，寻甚金山银矿。",
        "丹阳继韵",
        "火院出离勇猛，发心急救残生。丹田难仗本师耕，岂敢常怀徼幸。得遇明明有幸，通玄暗暗懃行，便教日午打三更，玉裹掏开金矿。",
        "玉炉三涧曾藏头",
        "□引卧于宁海，□将宜甫为凭。□交霞友做云朋，□朗分明为证。□定便除色欲，□神玄牝清澄。□升火降两相吞，□内敢言游泳。拆起永字。",
        "丹阳继韵",
        "□别乡关宁海，□持真实为凭。□怀三教作良朋，□内日光为证。□悟清清净净，□知湛湛澄澄。□中养火虎龙吞，□诀传来游泳。同前。",
        "黄鹤洞中仙藏头",
        "□兆看余灯，□炼阳周镜。□照他人返逼驱，□儿省，□下清中莹。□艳出银釭，□面菱花静。□似韬光不骋驰，□儿惺，□内观真景。拆起京字。",
        "丹阳因灯有自悟谨继前韵",
        "□裹悟传灯，□炼真如镜。□把光辉满载驱，□风省，□视风轮莹。□内显琼釭，□面灵童静。□肯婪尘复载驰，□风惺，□月仙家景。同前。",
        "定风波",
        "万万人中这个人，忽然自悟说良因。恰似白莲花一朵，尖新，泥沙脱了出迷津。邀住清风开嫩脸，朗窥明月作毗邻。住向空中胜馥郁，灵真，此时占得四时春。",
        "丹阳继韵",
        "做个逍遥出世人，都缘传得好根因。收聚琼花香馥郁，新新，自然不住饮甘津。便把虚无常作伴，更将清净永为邻。贪养胎仙宁着假，真真，真真能占万年春。",
        "超彼岸#4",
        "凡躯莫藉，把惺惺了了，自然明明构架。行住坐卧，须要清清闲暇。气神和，结成珠，堪教化。张弓举箭能亲射，红心正中，赶退周天卦。垛贴中间，迸出霞光无价。五行违，脱阴阳，超造化。",
        "丹阳继韵",
        "家缘不藉，遇风仙传得，修补清虚之架。懒裹寻慵，慵裹更寻闲暇。上街来，除我相，先乞化。木人箭指云溪射，觉正中，周天通明八卦。见粒神丹，灿烂果然无价。水云游，访秦川，行教化。",
        "三州五会化缘榜",
        "窃以平等者，道德之祖，清静之元首。看莱州终归平等，为玉花金莲之根本，作三光七宝之宗源。普济群生，遍拔黎庶，银艳冲盈于八极，彩霞蒸满于十方。渐生良因，用投吉化，有缘固蒂，无果重生。人人愿吐于黄芽，个个不游于黑路。夫玉花者，乃气之宗。金莲者，乃神之祖。气神相结，谓之神仙。《阴符经》云：神是气之子，气是神之母，子母相见，得做神仙。起置玉花金莲社，在于两州，务要诸公认真性、养真气。诸公不晓根源，尽学旁门小术，此乃是作福养身之法，并不干修性命入道之事。稍为失错，转乖人道。诸公如要修行，饥来吃饭，睡来合眼，也莫打坐，也莫学道。只用尘凡事屏除，只用心中清静两个字，其余都不是修行。诸公各怀聪慧，每斋场中细细省悟，庶几不流落于他门功行，乃别有真功真行。晋真人云：若要真功者，须是澄心定意，打迭神情，无动无作，真清真静，抱元守一，存神固气，乃真功也。若要真行者，须是修仁蕴德，济贫救苦，见人患难，常行拯救之心，或化诱善人入道修行，所行之事先人后己，与万物无私，乃真行也。伏愿诸公早垂照鉴。",
        "重阳教化集卷之三竟",
        "#1此词牌应为『点绛历』。",
        "#2此词牌应为『瑞鹧鸪』。",
        "#3此词牌应为『青玉案带马行』。",
        "#4此词牌应为『河传令』。",
        "后序",
        "太上有言曰：吾所以有大患者，为吾有身。及吾无身，吾有何患。盖古之至人，尚且以身为累，况于其身之外者乎。且家盈百口，徒益劳生，室累千金，难逃化物，可不谛惟泡幻，渐远世缘。故当涤去根尘，独露全体。其有寂心暂住，熟境未除，火宅炎炎，徒起亡家之念；仙都杳杳，妄兴脱屣之怀。不念玉蘂金莲，岂产行尸之腹；瑶台绛阙，肯容舐痔之人。自非澡雪神情，捐弃尘累，则何足以仰膺师训，深造道枢，从乎汗漫之游，达彼逍遥之趣。",
        "惟我丹阳真人，冰清玉立，渊停谷虚，视富贵如涕洟，等声名于桎梏。尝遇重阳真人，亲受秘旨，所谓目击心会，色授神与者矣。而重阳公又复着为诗词，发明真要。丹阳公随机酬和，如响应声，前后仅数万言。辞质而义明，言近而旨远，其勤勤恳恳如此者，盖欲指示学徒，易为开觉故也。其门人灵真子朱抱一等，相与裒集编次，计三百余篇，离为三卷。尝请诸其师，而名之曰《下手迟》、曰《分梨十化》、曰《好离乡》。集既成，一时修真之士共珍秘之，惟恨得见之晚。一日，其门人灵元先生卫公，携所谓灵真子朱抱一者，奉是集而来。谓余曰：此吾之师重阳、丹阳二真人唱和集，今好事者传写之不暇。窃惟此编真诠妙论，了见古人直截下手处，实为昏衢之指南，傥独擅于己而不广其传者，不惟有负吾师著述之意，亦岂仁人之用心哉。有志于道者，诚所不忍也。吾将刊木以贻诸同志，前此虽已有总序，子其为我各为之引。滋辞以不敏，非特不足以发扬玄奥，恐适以为赘疣之累耳。况此集一出，将见如夜光尺璧，紫芝瑞云，璀璨烟烁，人争先覩之为快，又岂复俟兹为之引而后显耶。卫公曰：有是玄哉。且子亦尝游吾师之门，聆吾师之论议者屡矣。吾且以子为颇造其阃阈者，窃谓子必喜为之，而吾与子复有平昔之好，故以吾为介，期子之不我拒也。岂意过自谦，抑诚非所望焉。虽然，必强为我着之。既不获请，滋乃伏而思曰：惟二师之教，章章然着在人耳目，故不待传而传矣。念卫公者，昔以诗书世其家，实好学能文之士。方年少时，藉藉然有声于场屋间，晚节养高自晦，甘于恬退，不妄然诺。今从丹阳公游，乡里所共好之，滋亦嘉其信道之笃。而灵真子朱先生意复益坚，故不敢复让，勉留其所谓《好离乡集》，再四披绎。大率皆以刳心遗形、忘情割爱，啬神挫锐、体虚观妙为本，其要在拯拔迷徒，出离世网。使人人如孤云野鹤，飘然长往，摆脱种种习气。俾多生历劫，攀缘爱念如冰消瓦解，离一切染着，无一丝头许凝滞，则本来面目自然出现，此全真之大旨也。而凡夫之性，计我我，数人人，蓬心蒿自，认贼为子，不识本源，徒自执着，虚妄流转，触涂患生，无有穷已，为可怜悯。故因月是集为《好离乡》，将使学人因文解义，离其所染着，离其所爱恋，徧离一切诸有，以至于离无所离之离，真清真净，无染无着，至实相境界，则举足下足，无非瑶池阆苑矣。一至于是，则前所谓吾有何患者，果何有哉。愚之妄意以为如此，因摭此而勉为之序，其他则备见于后总序，此不复纪。登州黄山王滋德务述。"
    ]
}