{
    "title": "太上灵宝三元三官消愆灭罪忏(1)",
    "description": "经名：太上灵宝三元三官消愆灭罪忏(1)，收录于《中华道藏》灯仪法忏章表。",
    "paragraphs": [
        "太上灵宝上元天官消愆灭罪忏上",
        "尔时，太上道君於开光太初之先，集诸天神仙大圣众十极真人飞天神王，同诣长桑林下、旸谷之坛，旋遶行道三匝，同心作礼，上白元始天尊。臣伏见凡人，不敬天地，秽触三光，出入北斗之前，造种种恶业，欺天负地，纵横凶愚。或贪爱吝惜，不肯布施，诽谤圣贤，致遣注名黑簿。善恶童子，四直功曹使者，日夜上奏上元天官洞灵元阳之府。遂使经年累月，轗轲竞生，凶丧破败，钱谷耗散，非横连绵，官司牢狱，系闭不息。畜养不旺，田蚕不遂，运意乖错，所作不成。臣等仰赖宿因，今身获庆，值於此日得睹无上元始天尊，解释愚怀，愿垂哀愍。如蒙旨谕，斯乃朽骸重生，仰受恩育，难酬鞠养。於是元始天尊告太上道君曰：子今所说凶殃之理，实可哀悯，欲苏迷愚，咸居福岸，汝当复坐，谛听诀言。天尊曰：人生富贵，衣食官职，奴仆牛马，田蚕孳养，皆是前世供养三尊，归命上元一百二十天尊而获此报。如造恶不善之人，出生世间，便遣贫穷，衣食阙乏，虽是人身，形不具足。或聋盲喑哑，挛跛痴愚。或遭蛇虎所害。或被天雷霹雳。或野火焚烧，瘟灾瘴疠，兵伤狱死，所作不成，所求难遂。与诸眷属不相和睦，累岁迍邅，连绵不泰，求安元路。盖为前世造作恶业，故令受此苦厄，以报宿殃。若欲开度，可寻高上道士，明了经文，如灵宝自然典式。或一日、二日、三日并一夜行香，升坛关奏，六时行道，转礼上元一百二十天尊名号，忏悔罪愆，免诸苦恼。",
        "人各恭敬",
        "至心朝礼，上元九炁天尊。",
        "至心朝礼，严净法力天尊。",
        "至心朝礼，应变威德天尊。",
        "至心朝礼，无畏梵行天尊。",
        "至心朝礼，大智慧海天尊。",
        "至心朝礼，无量法藏天尊。",
        "至心朝礼，大悲万善天尊。",
        "至心朝礼，玄微自在天尊。",
        "至心朝礼，无边明觉天尊。",
        "至心朝礼，慈和妙宝天尊。",
        "至心朝礼，端严威力天尊。",
        "至心朝礼，光明上照天尊。",
        "至心朝礼，法桥大度天尊。",
        "至心朝礼，开显妙门天尊。",
        "至心朝礼，弘通保命天尊。",
        "至心朝礼，护魂慈救天尊。",
        "至心朝礼，因缘济度天尊。",
        "至心朝礼，流光法喜天尊。",
        "至心朝礼，玉真慈爱天尊。",
        "至心朝礼，威圣化凡天尊。",
        "至心朝礼，常安定慧天尊。",
        "至心朝礼，洞灵慈念天尊。",
        "至心朝礼，信慧匠成天尊。",
        "至心朝礼，增益圣志天尊。",
        "至心朝礼，功德严净天尊。",
        "至心朝礼，宝光慈救天尊。",
        "至心朝礼，混成长乐天尊。",
        "至心朝礼，普光净爱天尊。",
        "至心朝礼，乘光善寂天尊。",
        "至心朝礼，相光自在天尊。",
        "至心朝礼，金真度命天尊。",
        "至心朝礼，金定玄通天尊。",
        "至心朝礼，垂慈普济天尊。",
        "至心朝礼，洞畅高玄天尊。",
        "至心朝礼，长生万善天尊。",
        "至心朝礼，至灵净妙天尊。",
        "至心朝礼，真游高上天尊。",
        "至心朝礼，法流远洽天尊。",
        "至心朝礼，高德宝藏天尊。",
        "至心朝礼，凝常转念天尊。",
        "至心朝礼，玄德定愿天尊。",
        "至心朝礼，总真应见天尊。",
        "至心朝礼，妙成圆行天尊。",
        "至心朝礼，龙德威严天尊。",
        "至心朝礼，高玄太素天尊。",
        "至心朝礼，妙色金华天尊。",
        "至心朝礼，灵真大帝天尊。",
        "至心朝礼，金姿妙相天尊。",
        "至心朝礼，开明旨要天尊。",
        "至心朝礼，无上最胜天尊。",
        "至心朝礼，长存驾景天尊。",
        "至心朝礼，元灵妙本天尊。",
        "至心朝礼，运度四生天尊。",
        "至心朝礼，元流妙化天尊。",
        "至心朝礼，应世法王天尊。",
        "至心朝礼，仙游净妙天尊。",
        "至心朝礼，无极玄微天尊。",
        "至心朝礼，圣智飞玄天尊。",
        "至心朝礼，超登宝海天尊。",
        "至心朝礼，流光普寿天尊。",
        "尔时上元天官、上元真人、诸飞仙众，三十二天、大罗天上、无极世界，一切众生，道俗男女，莫不倾心归仰，称扬赞叹六十天尊名号。是时生死报对，一切消灭。",
        "太上道君及诸众圣，闻此演说，不胜欣喜。普劝诸众生皈依投忏悔。即日归身、归神、归命太上无极大道上元六十天尊无极圣众，忏悔受性以来至于今日，触犯上元天仙、日月星辰、二十八宿、南辰北斗出入冲突之罪。或有所犯、杀他畜生、资啖之罪，不肯布施、惟思贪惜、悭吝财宝之罪，啖食众生血肉以自滋润身口之罪，飞鹰走犬、放火烧杀山林百虫鸟兽之罪，见人疾病困苦、不生救济医疗之罪，拦截要路、不通往来之罪，不敬三宝、背师败道之罪，訾毁风雷雨泽之罪，常行恶心、惟拟损人性命、图他财宝之罪，盗人妻子奴婢之罪，盗人尊像锺磬旛花、法席道具经典之罪。如是六根三业，诸恶罪愆，无量无边，不可胜计，今生前世，所有一切罪过。今日至心发露忏悔，愿乞荡除。伏愿上元飞天神王、十直真人、天帝使者，录其罪目，改作斋功，将奏天曹。当令某过去见存，免受大灾，得离苦源，受诸快乐，及诸仙众，常赐护持。",
        "人各恭敬",
        "至心朝礼，上清玉真天尊。",
        "至心朝礼，太皇黄曾天尊。",
        "至心朝礼，太明玉完天尊。",
        "至心朝礼，清明何童天尊。",
        "至心朝礼，玄胎平育天尊。",
        "至心朝礼，玄明文举天尊。",
        "至心朝礼，七曜摩夷天尊。",
        "至心朝礼，虚无越行天尊。",
        "至心朝礼，太极蒙翳天尊。",
        "至心朝礼，赤明和阳天尊。",
        "至心朝礼，玄明恭华天尊。",
        "至心朝礼，耀明宗飘天尊。",
        "至心朝礼，竺落黄笳天尊。",
        "至心朝礼，虚明堂曜天尊。",
        "至心朝礼，观明端靖天尊。",
        "至心朝礼，玄明恭庆天尊。",
        "至心朝礼，太焕极瑶天尊。",
        "至心朝礼，元载孔升天尊。",
        "至心朝礼，太安皇崖天尊。",
        "至心朝礼，显定极风天尊。",
        "至心朝礼，始黄孝芒天尊。",
        "至心朝礼，翁重浮容天尊。",
        "至心朝礼，无思江由天尊。",
        "至心朝礼，上揲阮乐天尊。",
        "至心朝礼，无极昙誓天尊。",
        "至心朝礼，皓庭霄度天尊。",
        "至心朝礼，渊通元洞天尊。",
        "至心朝礼，太文翰宠天尊。",
        "至心朝礼，太素秀乐天尊。",
        "至心朝礼，太虚无上天尊。",
        "至心朝礼，太释玉隆天尊。",
        "至心朝礼，龙变梵度天尊。",
        "至心朝礼，太极平育天尊。",
        "至心朝礼，华林主算天尊。",
        "至心朝礼，西灵记名天尊。",
        "至心朝礼，丹阙上生天尊。",
        "至心朝礼，朔方落死天尊。",
        "至心朝礼，临正大魁天尊。",
        "至心朝礼，青天护魂天尊。",
        "至心朝礼，白天侍魄天尊。",
        "至心朝礼，赤天养炁天尊。",
        "至心朝礼，黑天通血天尊。",
        "至心朝礼，黄天中主天尊。",
        "至心朝礼，保制劫运天尊。",
        "至心朝礼，使天长存天尊。",
        "至心朝礼，元始安镇天尊。",
        "至心朝礼，八威龙文天尊。",
        "至心朝礼，玄中太皇天尊。",
        "至心朝礼，上帝高真天尊。",
        "至心朝礼，倾光回驾天尊。",
        "至心朝礼，监真度生天尊。",
        "至心朝礼，度人不死天尊。",
        "至心朝礼，南昌上官天尊。",
        "至心朝礼，碧落宫殿天尊。",
        "至心朝礼，疾除罪簿天尊。",
        "至心朝礼，随缘应化天尊。",
        "至心朝礼，受炼更生天尊。",
        "至心朝礼，普度无穷天尊。",
        "至心朝礼，时刻升迁天尊。",
        "至心朝礼，上元证果天尊。",
        "至心朝礼，飞天游弈飞仙圣众。",
        "尔时，元始天尊重告道君曰：吾自从无始以来，应感十方，安镇国土，教道众生，开度一切。若是名山洞府道士女冠，修奉礼拜上元天尊名号，度脱九玄七祖，上生天堂，身得成真，安间自在。若国王帝主，州县牧宰，官僚人民，长者居士，有诸灾难，疾病缠绵，当於宫观灵坛家宅，建置道场，然灯烧香，精心修斋，皈命上元应感天尊无极圣众，所有河沙尘数罪障，应时消灭，一切疾病，随念解除。安镇国祚，保天长存。天下太平，万物苏息，人民欢泰，灾害不干，魂神超度，道炁冥扶。如是瞻敬之者，不问乡村男女、官职人民，但於每年之内，三元八会、四时八节、五腊十直之日，烧香然灯，修斋行道，言功谢过，当获洪恩。若要然灯之法，春则然九灯、亦可九十灯、亦可九百灯。夏则然三灯、亦可三十灯，亦可三百灯。秋则然七灯，亦可七十灯、亦可七百灯。冬则然五灯、亦可五十灯、亦可五百灯。如是依科，四时运炁，悉达天曹，各得福庆。或在名山灵坛宅舍、州县乡坊、江河水上、如是之处，以一日、三日、七日、建七七四十九夜，然灯修斋，礼诵圣号。所在人民，广作道场，忏悔罪愆，俱蒙赦宥，悉遂消除，功德无量，不可思议。於是天尊及诸仙众说是经已，作礼而退。敬奉教旨，志心稽首礼无上虚皇正真三宝。",
        "太上灵宝上元天官消愆灭罪忏上",
        "1.此标题系整理者拟补。",
        "太上灵宝中元地官消愆灭罪忏中",
        "尔时，元始天尊在九土无极世界，广演大乘，敷说道要，度脱众生，离诸苦恼，咸令安乐。是时中元，一切道俗男女皆受护度，俱享逍遥。元始天尊复告中元地官及诸圣众，自今已后，天下若有人民不安，三灾竞起，五毒兴行，盗贼侵陵，枉遭涂炭，人民失业，眷属兢惶，州县乡坊田园芜没，生灵饿殍，亲戚相疏，骨肉分离，死亡至甚，此是鬼兵魔王灾害兴行。令中元之人受诸苦恼，无处存活。两两相看，不能为计。惟宜率敛净财，十家五家同心并力，市易香油，建置道场，虔请高行道士、明达经典者，礼转中元一百二十天尊名号，至心皈命元始真像、五老上帝、一切仙圣，具陈情悃，感彻诸天。乃遣飞天神王、十极真人、四真功曹、察命察录，司功考过，俱降道场，听民所愿，随念受福，收擒为害凶妖，除灭五毒三灾，降下洪恩，保佑皈心。庶俗名上中元，斋籍玉历，永受玄恩，道慈抚育，随意所图，克皆成就，眷属康泰，门昌族贵。平安之后，更专敬三光，崇仰一切灵祇，自然获庆，除灾请福。中元地官及诸圣众闻天尊演说，度人津梁，功德无量，不可思议。是时是男是女，莫不称扬，赞叹一切，生死报对，悉皆消灭。幽关重闭，并受光明。苦爽穷魂，随念往生。普劝众生，至心忏礼。",
        "人各恭敬",
        "至心朝礼，中元真宰天尊。",
        "至心朝礼，高胜玄通天尊。",
        "至心朝礼，玄元诞妙天尊。",
        "至心朝礼，空慧凝常天尊。",
        "至心朝礼，方便善救天尊。",
        "至心朝礼，通真应变天尊。",
        "至心朝礼，众善慈施天尊。",
        "至心朝礼，香光忍辱天尊。",
        "至心朝礼，凝神玄觉天尊。",
        "至心朝礼，轮转运度天尊。",
        "至心朝礼，大慈无我天尊。",
        "至心朝礼，灵通品量天尊。",
        "至心朝礼，运化微明天尊。",
        "至心朝礼，大慧众善天尊。",
        "至心朝礼，海量无涯天尊。",
        "至心朝礼，光妙高玄天尊。",
        "至心朝礼，常住虚极天尊。",
        "至心朝礼，玄微德本天尊。",
        "至心朝礼，辉虚度命天尊。",
        "至心朝礼，会音开宗天尊。",
        "至心朝礼，贪善乐法天尊。",
        "至心朝礼，妙空真相天尊。",
        "至心朝礼，含弘品量天尊。",
        "至心朝礼，智藏微达天尊。",
        "至心朝礼，慧解空寂天尊。",
        "至心朝礼，普照幽玄天尊。",
        "至心朝礼，法本虚凝天尊。",
        "至心朝礼，天宝救苦天尊。",
        "至心朝礼，无量自在天尊。",
        "至心朝礼，智成大满天尊。",
        "至心朝礼，平等善应天尊。",
        "至心朝礼，开光济物天尊。",
        "至心朝礼，清微澄悟天尊。",
        "至心朝礼，太明空解天尊。",
        "至心朝礼，高清妙慧天尊。",
        "至心朝礼，开缘普救天尊。",
        "至心朝礼，无量妙身天尊。",
        "至心朝礼，光相万变天尊。",
        "至心朝礼，紫虚玄圣天尊。",
        "至心朝礼，飞空智圣天尊。",
        "至心朝礼，玉宸曜景天尊。",
        "至心朝礼，梵宝太虚天尊。",
        "至心朝礼，元灵等观天尊。",
        "至心朝礼，海空辨慧天尊。",
        "至心朝礼，尊胜妙广天尊。",
        "至心朝礼，善愿普音天尊。",
        "至心朝礼，仙灵正行天尊。",
        "至心朝礼，慈施兴善天尊。",
        "至心朝礼，威力难思天尊。",
        "至心朝礼，常住慧能天尊。",
        "至心朝礼，真游本行天尊。",
        "至心朝礼，香林定想天尊。",
        "至心朝礼，无为普济天尊。",
        "至心朝礼，保命上生天尊。",
        "至心朝礼，落灭恶根天尊。",
        "至心朝礼，智德无碍天尊。",
        "至心朝礼，平等善救天尊。",
        "至心朝礼，演圣开元天尊。",
        "至心朝礼，延福保神天尊。",
        "至心朝礼，兴行妙道天尊。",
        "至心朝礼，金容感应天尊。",
        "至心朝礼，照用国王天尊。",
        "至心朝礼，观照虚无天尊。",
        "至心朝礼，六通澄悟天尊。",
        "至心朝礼，玄真妙显天尊。",
        "至心朝礼，分形通德天尊。",
        "至心朝礼，元灵端净天尊。",
        "至心朝礼，无量大度天尊。",
        "至心朝礼，宝顶大成天尊。",
        "至心朝礼，安演无为天尊。",
        "至心朝礼，至真幽寂天尊。",
        "至心朝礼，法积光明天尊。",
        "至心朝礼，宝花严净天尊。",
        "至心朝礼，应见常容天尊。",
        "至心朝礼，普照缘感天尊。",
        "至心朝礼，赴应随缘天尊。",
        "至心朝礼，念度群生天尊。",
        "至心朝礼，普光劝善天尊。",
        "至心朝礼，入定体常天尊。",
        "至心朝礼，还魂起死天尊。",
        "至心朝礼，妙保上真天尊。",
        "至心朝礼，开明祖劫天尊。",
        "至心朝礼，普植化生天尊。",
        "至心朝礼，长生保命天尊。",
        "至心朝礼，周回度世天尊。",
        "至心朝礼，上极妙容天尊。",
        "至心朝礼，削除罪犯天尊。",
        "至心朝礼，威权自在天尊。",
        "至心朝礼，超凌上界天尊。",
        "至心朝礼，乘神济物天尊。",
        "至心朝礼，示见万像天尊。",
        "至心朝礼，还元归寂天尊。",
        "至心朝礼，安乐保常天尊。",
        "至心朝礼，全生护命天尊。",
        "至心朝礼，示箓保年天尊。",
        "至心朝礼，安镇含识天尊。",
        "至心朝礼，四灵养性天尊。",
        "至心朝礼，保命受生天尊。",
        "至心朝礼，寿命无穷天尊。",
        "至心朝礼，流演万范天尊。",
        "至心朝礼，运度八威天尊。",
        "至心朝礼，玄会八真天尊。",
        "至心朝礼，普临万行天尊。",
        "至心朝礼，延和正化天尊。",
        "至心朝礼，广运慈善天尊。",
        "至心朝礼，善济智成天尊。",
        "至心朝礼，建德明和天尊。",
        "至心朝礼，常善救物天尊。",
        "至心朝礼，妙乐无等天尊。",
        "至心朝礼，虚无至道天尊。",
        "至心朝礼，兴弘德化天尊。",
        "至心朝礼，敬爱慈忍天尊。",
        "至心朝礼，开济四生天尊。",
        "至心朝礼，思念三徒天尊。",
        "至心朝礼，弘德广荫天尊。",
        "至心朝礼，真静应物天尊。",
        "至心朝礼，变化飞空天尊。",
        "至心朝礼，广德妙行天尊。",
        "至心朝礼，统乘玄都天尊。",
        "至心朝礼，善证大慧天尊。",
        "至心朝礼，五岳名山府君圣众。",
        "即日至心归身，归神归命，太上无极大道中元一百二十应感天尊。重念某自从累劫以来，至于今日，所犯抛掷经书、破坏漏烂、脱落轻慢圣文之罪，内外六亲眷属斗争妄言、结恶不解之罪，诽谤出家、说无神理之罪，辜天负地、不生惭愧之罪，憎怨父母、怜惜妻子、五逆兄弟之罪，借贷人物金银玉帛宝货、以为己用之罪，买卖孤虚、侵损别人、自利己身之罪，私心计度、大斗重秤、瞒昧王民、方便侵欺之罪，假托圣贤、丐求功德、将财入己、受用不为、置造诳妄之罪，杀生淫祀之罪。如是等罪，无量无边，以今发露忏悔，并乞消灭。伏愿中元应感天尊无极圣众敕下十直神仙天帝使者，录其罪目，改作十斋功德，上奏天曹。当令某所忏罪愆，随声解脱，并获消除。至心归命礼，无上虚皇正真三宝。",
        "太上灵宝中元地官消愆灭罪忏中",
        "太上灵宝下元水官消愆灭罪忏下",
        "尔时，元始天尊於金灵洞阴之馆，演说法教。时有真人，号曰明罗，越班前进，上白元始天尊，臣宿缘流庆，获侍尊颜，然大小九六之灾，未蒙阐教，敢赖宣谕。",
        "天尊告曰：四时迁谢，阴阳律吕，运动皆委於天地水三官。至於四海三河、溪涧川源、池塘湖堰、渚穴流泉、水类鱼龙、鼋鼉龟鳖等湿居之类，并年岁丰歉，人民休咎，悉付下元水官校定。吾昔於上皇元年，与五老上帝、阴阳二宫上真、五星七元、二十八宿、九州社令，於三天境内，配定分野，分别善恶。八卦九宫，皆有泉流。今观此世界，福瑞希降，民多流亡，分野水旱，兵戈交战，五谷不熟，皆是凡愚积恶所及。天尊於是放大威光普照十方国土，乃召诸天神仙圣众、山川潭洞灵祇、四海龙王，云奔雨骤，雷电震响，雨泽霶。苏此一国，穷民悉离忧苦。是时道俗男女，莫不欣喜，仰荷洪恩，逊谢不逮，赞叹无穷。",
        "天尊复谓，下元水官、水府真人。一切众生，生死因缘，无有间歇。父母怀耽，乳哺养育，渐至长成，乃能分别，即滞爱欲。罪根深重，报对罪福。念念成非，尘劫结习。久在身中，从劫至劫，不能出离，不值圣贤，难可解脱。久染六情，恩爱三毒。贪嗔愚痴，嫉妬贤能。一切罪犯，并愿消除。须至投诚恳切，归命大道，下元一百二十天尊，洗雪身中一切罪业。若不得师为其演说经典，无由晓悟。若今日师尊，示我经法，度脱罪犯，出离沈滞。由师之恩，入於正道。普劝众生，早回觉悟。",
        "人各恭敬",
        "至心朝礼，下元水官尊神。",
        "至心朝礼，真皇洞神天尊。",
        "至心朝礼，积功成圣天尊。",
        "至心朝礼，凝神照境天尊。",
        "至心朝礼，和神利物天尊。",
        "至心朝礼，总监众灵天尊。",
        "至心朝礼，幽照无极天尊。",
        "至心朝礼，好解罗网天尊。",
        "至心朝礼，朱景洞照天尊。",
        "至心朝礼，万行圆满天尊。",
        "至心朝礼，大乘空慧天尊。",
        "至心朝礼，还功报德天尊。",
        "至心朝礼，隐迹全道天尊。",
        "至心朝礼，法体缘成天尊。",
        "至心朝礼，紫霞浮盖天尊。",
        "至心朝礼，法云流润三尊。",
        "至心朝礼，蒇扬妙化天尊。",
        "至心朝礼，玄智远照天尊。",
        "至心朝礼，尊妙无双天尊。",
        "至心朝礼，行圆虚界天尊。",
        "至心朝礼，玉京垂慧天尊。",
        "至心朝礼，保度应运天尊。",
        "至心朝礼，太微光范天尊。",
        "至心朝礼，真相具足天尊。",
        "至心朝礼，导世无为天尊。",
        "至心朝礼，法缘常济天尊。",
        "至心朝礼，永证道源天尊。",
        "至心朝礼，常转真戒天尊。",
        "至心朝礼，冲和净乐天尊。",
        "至心朝礼，玄隐无为天尊。",
        "至心朝礼，幽源不测天尊。",
        "至心朝礼，默念无为天尊。",
        "至心朝礼，留教广度天尊。",
        "至心朝礼，救度八难天尊。",
        "至心朝礼，飞升金阙天尊。",
        "至心朝礼，游宴玉京天尊。",
        "至心朝礼，游行太空天尊。",
        "至心朝礼，离合自然天尊。",
        "至心朝礼，本在空洞天尊。",
        "至心朝礼，徧体虚空天尊。",
        "至心朝礼，摄迹归本天尊。",
        "至心朝礼，十回度人天尊。",
        "至心朝礼，营卫神文天尊。",
        "至心朝礼，随机开悟天尊。",
        "至心朝礼，断除邪障天尊。",
        "至心朝礼，圣槩无穷天尊。",
        "至心朝礼，开化玄宗天尊。",
        "至心朝礼，百宝圣严天尊。",
        "至心朝礼，广布神化天尊。",
        "至心朝礼，妙力广王天尊。",
        "至心朝礼，总朝上帝天尊。",
        "至心朝礼，功能上善天尊。",
        "至心朝礼，云华见相天尊。",
        "至心朝礼，凝寂金阙天尊。",
        "至心朝礼，杳冥神化天尊。",
        "至心朝礼，住七宝林天尊。",
        "至心朝礼，通幽至理天尊。",
        "至心朝礼，精勤进业天尊。",
        "至心朝礼，真珠海润天尊。",
        "至心朝礼，远离强名天尊。",
        "至心朝礼，随意会乐天尊。",
        "至心朝礼，玉光流润天尊。",
        "至心朝礼，灵变光明天尊。",
        "至心朝礼，最上妙行天尊。",
        "至心朝礼，清净智海天尊。",
        "至心朝礼，德大无量天尊。",
        "至心朝礼，凝安智慧天尊。",
        "至心朝礼，功业无过天尊。",
        "至心朝礼，宝羽琼林天尊。",
        "至心朝礼，周应无极天尊。",
        "至心朝礼，广大圆满天尊。",
        "至心朝礼，哀悲众苦天尊。",
        "至心朝礼，愍空法藏天尊。",
        "至心朝礼，愍一切类天尊。",
        "至心朝礼，流传宝经天尊。",
        "至心朝礼，无碍慧生天尊。",
        "至心朝礼，玉清金相天尊。",
        "至心朝礼，无滞著相天尊。",
        "至心朝礼，寂妙上成天尊。",
        "至心朝礼，洞明世界天尊。",
        "至心朝礼，好生度命天尊。",
        "至心朝礼，无方化度天尊。",
        "至心朝礼，龙德变化天尊。",
        "至心朝礼，常慈爱怜天尊。",
        "至心朝礼，救度万品天尊。",
        "至心朝礼，应变无量天尊。",
        "至心朝礼，弘慈大量天尊。",
        "至心朝礼，周行救苦天尊。",
        "至心朝礼，梵化修功天尊。",
        "至心朝礼，洞鉴无碍天尊。",
        "至心朝礼，赴难垂恩天尊。",
        "至心朝礼，日月光曜天尊。",
        "至心朝礼，六通四达天尊。",
        "至心朝礼，万愿克成天尊。",
        "至心朝礼，应生转世天尊。",
        "至心朝橙，演法垂文天尊。",
        "至心朝礼，凝常欢乐天尊。",
        "至心朝礼，普垂妙泽天尊。",
        "至心朝礼，体道安静天尊。",
        "至心朝礼，无量道眼天尊。",
        "至心朝礼，常施法润天尊。",
        "至心朝礼，逍遥十善天尊。",
        "至心朝礼，化度无量天尊。",
        "至心朝礼，万川还源天尊。",
        "至心朝礼，演法度人天尊。",
        "至心朝礼，龙兴应变天尊。",
        "至心朝礼，超越三界天尊。",
        "至心朝礼，大施利济天尊。",
        "至心朝礼，清微至德天尊。",
        "至心朝礼，常住护世天尊。",
        "至心朝礼，转灭障难天尊。",
        "至心朝礼，紫极元皇天尊。",
        "至心朝礼，圆通自在天尊。",
        "至心朝礼，善诱愚迷天尊。",
        "至心朝礼，五劫轮转天尊。",
        "至心朝礼，讲道静真天尊。",
        "至心朝礼，宛味希夷天尊。",
        "至心朝礼，永出生死天尊。",
        "至心朝礼，法泽流布天尊。",
        "至心朝礼，洞照冥空天尊。",
        "至心朝礼，水府河海一切圣众。",
        "即日至心归神，归身归命，太上无极大道下元一百二十应感天尊无极圣众。重念某自从无始以来至于今日，恐积所犯，杀害贤良，元逆丑恶，非人所行，淫色盗窃，败人成功，离人骨肉，夺人所崇，为子不孝，为臣不忠，悖逆君主，攻伐师宗，上不敬天地，下不敬鬼神，訾毁大道，亵慢灵文，口是心非，扬己嫉能，轻慢四大，触秽三光，恶口两舌，谗击善人。种种罪咎，无量无边，躬对道前，尽诚忏悔。伏愿下元众圣、察命童子、善恶功曹、十直神仙，录其罪目，改作斋功，上奏天曹。当令某所忏罪愆。随念消除，悉皆解脱。九玄七祖，遽至上生；一切有情，同登道岸。至心稽首礼，无上虚皇正真三宝。",
        "太上灵宝下元水官消愆灭罪忏下"
    ]
}