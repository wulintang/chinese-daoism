{
    "title": "太清风露经",
    "description": "经名：太清风露经，收录于《中华道藏》太清摄养经。",
    "paragraphs": [
        "自序章第一",
        "夫天地之间。唯人最贵。人之所贵。莫若于长生。",
        "夫有所修习。真道易营而速成。",
        "夫长生且贵。况复役使万灵。上升天庭者哉。",
        "夫长生之法。其门不一。若乃金石草木。采炼有功。",
        "神形疲劳。法又不贵其吸风饮露之道。",
        "不离一室。不逾一日。首尾终始。数言便毕。学者须除邪秽。但设坛。清斋。行道。盥漱。沐浴。击磬。焚香。启虚。香气周流。辟除祅气。自有神仙告子玄旨。或自心知。或因梦传。神仙之事。人岂能言。言亦不信。不信而习。功岂能全。",
        "天道不言。四时行焉。地德不言。万物生焉。玄牝绵绵。归于自然。玄之又玄。达于众妙之门耳。",
        "名位章第二",
        "玄牝司呼吸。左右法阴阳。",
        "地户变吹呵。天地无溕睢",
        "导达同治水。舒畅复巾金。",
        "动用法天理。无为证道心。",
        "大通章第三",
        "大洞常通天地风。昆仑荡漾三峡通。",
        "窃候阴阳寒暑风。为饥为赢至妙宗。",
        "初善中善后善功。性通气通神亦通。",
        "二景气添金醴功。涌达涌泉为大通。",
        "玄机不斡是真宗。",
        "姑盈章第四",
        "洞穴无底不可测。岳镇海渎卒难识。",
        "天门仙路除荆棘。景气祥风无兆亿。",
        "橐钥姑盈命无极。玉极大洞渐相识。",
        "白石章第五",
        "白石山间丹凤飞。白石山外唠p扉。",
        "必知细水入天闱。求仙法象如婴儿。",
        "玄门章第六",
        "玄门飒飒仙风起。闭之又数又经几。",
        "阴阳调治又如此。一千二百浮深水。",
        "果然不忘张君旨。",
        "玉庐章第七",
        "玉庐风景清。调炼几时精。含咽想天庭。敬念遐丘生。",
        "大总章第八",
        "丹穴丹凤飞。大洞唠p机。仙径天蘘尽。华池海燕归。",
        "千峰鸣众壑。静室委闲衣。水散潇湘净。金鬯断",
        "火炎琼水少。海欠景风微。呼吸阴阳顺。吹嘘寒暑亏。",
        "玄黄施启闭。金木变光辉。大道非常道。如空无所依。",
        "空谷章第九",
        "太易之初。太初之始。三辰叨幌ⅰＫ臅r行而不已。",
        "金既至而土休。五将终而一起。",
        "匪柔匪刚。生不生兮。地德常。化不化兮。天道长。",
        "雷雨解而龙散飞。山风虫而虎不藏。乾坤否而复泰。日月交而无光。",
        "烧薙园圃。巡行边疆。灵龟呼吸于玄堂。酰鸡舒畅于朝阳",
        "委衣飞着。散发捐霜。庆云叆叇。丹凤翱翔。",
        "降甘露兮江汉汤汤。起祥风兮百卉芬芳。",
        "撞钟磬兮铿铿锵锵。班列位兮济济跄跄。",
        "两仪生四象。四象生八卦。化者化而不生。生者生而不化。",
        "哀哉。颜子秀而不实哿矣。婴孩号而不嗄。",
        "日居月诸。爰照爰临。惟虎惟龙。爰啸爰吟。",
        "鸡有阳栖之雄。雉为檀泽之禽。",
        "玄牝常开泉池。无湡o深。震指扶桑。",
        "畅春山之黛色。苍翠离分南吕。盼西岳而金气。",
        "阴沈水王。寒风吹耳。炎火呵心。扃天门以禳火道。用人火以攻霖霪。",
        "旄头芒角。闭阳关以遏寇。房心炽烈。开北户以祈阴。",
        "豫察神龟之杀。无违虞人之箴。",
        "天柱倾西。地维缺东。列宿咿D。无堕炼补之力。",
        "百川流注。常修畎浍之功。散清风兮不已。",
        "卧洪水兮。如空千二百兮。张圣法一五七兮尽天宗。",
        "似漱非漱。如浴非浴。风以导神。露以润屋。",
        "欲安神而兼屋。习风露而绝谷。高台立表。测景之短长。",
        "密室飞灰。候气之迟速。天风不阻。清济长江。",
        "人命岂忧往歌来。哭是非利害。目不挂于虚堂。悔吝灾祥。必不生于虚谷。",
        "劝章第十",
        "风行于天。榖生于地。动物植物本非同类。",
        "从其类者生。逆其性者刑。朝亦辛与酸。暮亦辛与酸。",
        "百邪攻正真焉得久。芳兰肥荤害神气。",
        "形性俱憔悴。神气既已散。子身于何判。",
        "亲其天者身报天。存其神者神报人。",
        "用之唯俭作唯勤。髓竭自为坟下尘。",
        "积功成炼非自然。非自然。非因。非缘。非鬼神。",
        "诫章第十一",
        "一切万物皆常住。非理毁用为侵损。",
        "修习正性福自生。慢法轻教亏真本。",
        "洗涤章第十二",
        "既绝世间粮。须洗至真肠。",
        "啖服人间药。玄泉梦里方。",
        "既受神仙教。方知天道长。",
        "虚无章第十三",
        "仙家宫阙凌空起。不出庭闱见生理。",
        "大道冥冥双阙风。天津淼淼丹池水。",
        "埏埴凿室此真身。利有用无真至真。",
        "灵元不散身长在。飞作寥阳宫里人。",
        "辩惑章第十四",
        "礼记曾参问。丘称老氏言。师引先师语。先师非谬传。",
        "治病章第十五",
        "天门法金木。地户分六气。口热呵心火。耳冷吹肾水。",
        "肺呬中岳鼻。嘘肝眼无泪。闷宅呼戊己。不辩三焦嘻。",
        "二阳攻一水。地户不获已。临文全六理。吹呵寒暑备。",
        "玄牝何绵绵。呼吸何常事。大都气难通。闭户至心攻。",
        "布散玄光发。摩挲炎火冲。圆盖无沃雪。毒瘴为祥风。"
    ]
}